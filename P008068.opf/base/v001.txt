༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG12985
n/a
ImageGroup:
ISBN:
11KG13062
n/a
LCCN:
Title:
ལྕེ་བཙུན་ཆེན་པོ་བི་མ་ལའི་ཟབ་ཏིག་གཏེར་གཞུང་དང་ཡན་ལག་གི་ཆོས་སྡེའི་སྐོར།
Ice btsun chen po bi ma la'i zab tig gter gzhung dang yan lag gi chos sde'i
skor/
Author:
n/a
nla
Descriptor:
Original Publication:
Place:
bla rung snga 'gyur dpe tshogs/:19
ligser rta rdzong /
gser ljongs bla ma rung Inga rig nang bstan slob grwa chen mo/
[2006]
Publisher:
Date:
Volume:
Total Volumes:
n/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 10/2012



༄༅། །ལྕེ་བཙུན་ཆེན་པོ་བི་མ་ལའི་ཟབ་ཏིག་
གཏེར་གཞུང་དང་ཡན་ལག་
གི་ཆོས་སྡེའི་སྐོར་
བཞུགས་སོ། །
འཇམ་དབྱངས་མཁྱེན་བརྩེ་དབང་པོ་སོགས་ཀྱིས་མཛད།
སྔོམ་དུ རྩོན་དམ་པ།
གསེར་ལྗོངས་བླ་མ་རུ
ན་སློབ་གྲྭ་ཆེན་མོ།
|



༈ མཉམ་མེད་སྟོན་མཆོག་ཐུབ་པའི་དབང་པོ་ལ་ན་མོ།



༧བི་མས་རྗེས་བཟུང་ལྕེ་བཙུན་སེང་གེ་དབང་ཕྱུག་ཞབས།



一一一



༄༅། །ལྕེ་བཙུན་ཆེན་པོ་བི་མ་ལའི་ཟབ་ཏིག་
གཏེར་གཞུང་དང་ཡན་ལག་
གི་ཆོས་སྡེའི་སྐོར་
བཞུགས་སོ།།
འཇམ་དབྱངས་མཁྱེན་བརྩེ་དབང་པོ་སོགས་ཀྱིས་མཛད།



ལྕེ་བཙུན་སྙིང་ཐིག
དཀར་ཆག་
ལྕེ་བཙུན་ཆེན་པོ་བི་མ་ལའི་ཟབ་ཏིག་གཏེར་གཞུང་དང་ཡན་ལག་གི་
ཆོས་སྡེའི་སྐོར་བཞུགས་སོ། །
ཀློང་ལྔའི་ཡི་གེ་དུམ་བུ་གསུམ་པ། -
འཇམ་དབྱངས་མཁྱེན་བརྩེ་དབང་པོ།
བརྒྱུད་པའི་གསོལ་འདེབས།
ཀོང་སྤྲུལ་བློ་གྲོས་མཐའ་ཡས།
སྔོན་འགྲོའི་ངག་འདོན་ཡེ་ཤེས་གསང་རྫོགས།
འཇམ་དབྱངས་མཁྱེན་བརྩེ་དབང་པོ།
སྨིན་བྱེད་དབང་གི་ལག་ལེན།
ཀོང་སྤྲུལ་བློ་གྲོས་མཐའ་ཡས།
ཁྲིད་ཡིག་སྙིང་པོའི་བཅུད་དྲིལ་ཐིག་ལེ་གསང་རྫོགས། -
ཀོང་སྤྲུལ་བློ་གྲོས་མཐའ་ཡས།
ཁྲིད་ཀྱི་ཟིན་བྲིས་བླ་མའི་དགོངས་རྒྱན།
སྨིན་གླིང་མཁན་ཆེན།
བརྒྱུད་འདེབས་གྲུབ་གཉིས་ཆར་འབེབས། ལམ་ལ་མཁས་པ་མཁས་པ་མཁས་བ་ཁ་བ་མ་༩༨



དཀར་ཆག་
རིག་འཛིན་སྣ་ཚོགས་རང་གྲོལ།
བརྒྱུད་འདེབས་གྲུབ་གཉིས་ཆར་འབེབས་ཞལ་སྐོང་། ཆ་ ༩༩
རིག་འཛིན་སྣ་ཚོགས་རང་གྲོལ།
གསང་བ་དོན་གྱི་ཕྲིན་ལས་ཁྲིགས་སུ་བསྡེབ་པ་ཡེ་ཤེས་ལམ་བཟང་། བསམ་ཡ༡༠༠
རིག་འཛིན་སྣ་ཚོགས་རང་གྲོལ།
ལྕེ་བཙུན་སྙིང་ཏིག་གི་ཁ་སྐོང་བུམ་སྒྲུབ། - ༢༠༠༠ - ༡༠༨
རིག་འཛིན་སྣ་ཚོགས་རང་གྲོལ།
སྐོང་བཤགས་མདོར་བསྡུས་བྱ་ཚུལ་ཡེ་ཤེས་རབ་སྣང་།
རིག་འཛིན་སྣ་ཚོགས་རང་གྲོལ།
ལྕེ་བཙུན་སྙིང་ཏིག་གི་ཚོགས་མཆོད། --
--.…....༡༡༥
རིག་འཛིན་སྣ་ཚོགས་རང་གྲོལ།
སྐོང་བ་དད་པའི་གདུང་དབྱངས།
རིག་འཛིན་སྣ་ཚོགས་རང་གྲོལ།
གསང་བ་དོན་ཕྲིན་གྱི་སྐོང་བཤགས་མཁའ་འགྲོའི་ཐོལ་གླུ། - མ་ཕམ་ཁ་ཡབ་ཡ༡༢༡
རིག་འཛིན་སྣ་ཚོགས་རང་གྲོལ།
བཀའ་སྲུང་རྒྱུན་གཏོར་ཕྲིན་ལས་ཐོགས་མེད། - ༡༢ ༣



ལྕེ་བཙུན་སྙིང་ཐིག
རིག་འཛིན་སྣ་ཚོགས་རང་གྲོལ།
སྨིན་ཁྲིད་ཉམས་ལེན་བྱེད་པའི་ཚུལ།
༡༢༦
རིག་འཛིན་སྣ་ཚོགས་རང་གྲོལ།
སྔོན་འགྲོའི་ཁྲིད་ཡིག་རིག་འཛིན་ཞལ་ལུང་། -
༡༢༧
རིག་འཛིན་སྣ་ཚོགས་རང་གྲོལ།
ཁྲིད་ཡིག་ལམ་བཟང་ཡེ་ཤེས་སྙིང་པོ།
༡༩༦
རིག་འཛིན་སྣ་ཚོགས་རང་གྲོལ།
ཟིན་བྲིས་ཡེ་ཤེས་ཐིག་ལེ།
༣༡༣
གཏེར་ཆེན་ལས་རབ་གླིང་པ།



ಭವ ಮತ್ತು ಮತದಾನದಲ್ಲಿರುವ



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
པཱི༔ རྫོགས་པ་ཆེན་པོ་མན་ངག་སྡེའི་བཅུད་ཕུརཿ མན་ངག་
ཐམས་ཅད་ཀྱི་རྒྱལ་པོ་ཀློང་ལྔའི་ཡི་གེ་དུམ་བུ་གསུམ་པ་
བཞུགས་སོ༔
ལྕེ་བཙུན་ཆེན་པོའི་བི་མ་ལའི་ཟབ་ཏིག༔ རང་བྱུང་རིག་པའི་ལྷ་ལ་ཕྱག་འཚལ་ལོ་
འདི་སྐད་བདག་གིས་ཐོས་པ་དུས་གཅིག་ན༔ བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་གཟུགས་ཀྱི་རྒྱལ་པོ་དང་༔ ཚོར་བའི་རྒྱལ་པོ་དང་༔ འདུ་ཤེས་ཀྱི་་་
རྒྱལ་པོ་དང་༔ འདུ་བྱེད་ཀྱི་རྒྱལ་པོ་དང་༔ རྣམ་པར་ཤེས་པའི་རྒྱལ་པོ་རྣམས་གཅིག་
ཏུ་བསྡུས་པའི་ཡེ་ཤེས་ཀྱི་སྐུ་བརྙེས་པ་དཔལ་ཧེ་རུ་ཀ་རྣལ་འབྱོར་གྱི་དབང་ཕྱུག་སི་ཧེ་
ཤྭ་ར་དེ་ཉིད༔ པདྨའི་རིགས་མཆོག་གར་གྱི་དབང་པོའི་ཞིང་ཁམས༔ བོད་ཁ་བ་ཅན་
གྱི་ལྗོངས༔ ཡུལ་ལ་མིང་དུ་ཆགས་པ་འོ་ཡུག་ཤུག་པའི་གླིང་གི་མགོ༔ བཀྲ་ཤིས་ལ་
ཟིལ་ཆེ་བ༔ བྱིན་ཆགས་ལ་རླུང་རིག་དངས་པ༔ མཁའ་འགྲོ་ཕྱི་གོང་རྫའི་ར་བ་སྨན་
ཤིང་ནགས་ཀྱི་ཚལ་ཆེན་པོར་བསམ་གྱིས་མི་ཁྱབ་པའི་ཏིང་ངེ་འཛིན་རྒྱ་མཚོ་་་་་་
སྙོམས་པར་ཞུགས་སོ༔
དེའི་ཚེ་དེའི་དུས་ན༔ ལན་གཅིག་སྟོན་ཟླ་ར་བའི་ཚེས་བཅུ་ལ་ཡེ་ཤེས་དང་༔ ལས་
དང༌༔ འཇིག་རྟེན་གྱི་མཁའ་འགྲོ་མ་སྤྲིན་བཞིན་ཏུ་གཏིབས་ནས་ཚོགས་ཀྱི་འཁོར་
ལོའི་འདུ་བ་རྒྱ་ཆེན་པོ་ལ་ལོངས་སྤྱོད་པའི་ཚེ༔ ཨོ་རྒྱན་གྱི་ཌཱ་ཀིའི་གཙོ་མོ་དཔལ་གྱི་
བློ་གྲོས་མས་རྡོ་རྗེའི་བལྟ་བས་བལྟས་ཏེ། ཕྱག་རྣལ་འབྱོར་གྱི་ལུགས་སུ་འཚལ་ནས་
འདི་སྐད་ཅེས་གསོལ་ཏོ༔ ཨེ་མ་ཨེ་མ༔ མ་འོངས་པའི་ཚེ་ན་སྙིང་ཏིག་སྙིང་པོའི་རྣལ་
འབྱོར་བ་རྣམས་ཀྱིས་ཉམས་ལེན་གྱི་མཐར་ཐུག་གང་ལ་བགྱི༔ ཕྲིན་ལས་ཀྱི་གཞུང་
གང་ལྟར་བསྲང་༔ སྙིང་པོའི་མཐར་ཐུག་གང་དུ་ལ་བཟླ་ཞེས་གསོལ་བ་ན༔ ཤྲཱི་ཧེ་རུ་
ཀཱ་སི་ཧེ་ཤུ་ར་ཉིད་དར་ཅིག་དབྱིངས་ཀ་དག་ཟང་ཐལ་གྱི་ཏིང་འཛིན་ལ་སྙོམས་པར་



ཚུ་ དང་ལྕེ་བཙུན་སྙིང་ཐིག ། གནས་
ཞུགས་པས་སྐུ་མི་སྣང་བ་འོད་ཀྱི་རང་བཞིན་ཏུ་གྱུར་ཏོ༔ དེའི་ཚེ་མཁའ་འགྲོ་མ་་་་་
རྣམས་ཀྱིས་མགྲིན་གཅིག་ཏུ་གདུང་བའི་དབྱངས་ཀྱིས༔ ཀྱེ་མ་ཀྱི་ཧུད་ཀྱེ་མ་བློར་་་་
སྟོན་པ་སྒྲོན་མེའི་འོད་ནུབ་ན༔ འཇིག་རྟེན་མུན་པ་གང་གིས་སེལ༔ ཡེ་ཤེས་སྐུ་ཡི་ཉི་
མ་ཡིས༔ མ་རིག་འཐིབ་པོ་བསལ་དུ་གསོལ༔ རྡོ་རྗེའི་གསུང་གི་བདུད་རྩི་ཡིས་་་་ཡ་
འཁོར་བའི་ཚ་གདུང་བསིལ་བར་མཛོད༔ ཅེས་གསོལ་བ་བཏབ་པས་ལྷུན་གྲུབ་རིག་
རྩལ་གྱི་ཏིང་ངེ་འཛིན་ལ་འཕོས་པའི་དེ་མ་ཐག་པར་ཡེ་ཤེས་ཀྱི་སྐུ་མངོན་སུམ་དུ་སྣང་
བར་མཛད་ནས་ཆོས་ཉིད་རྡོ་རྗེའི་རང་སྒྲ་འདི་སྐད་ཅེས་བཀའ་སྩལ་ཏོ། ཨེ་མ་ཨེ་མ་
མ་འོངས་པ་ཕྱི་མ་ཕྱི་མའི་དུས་ཀྱི་ཚེ་སྙིང་ཏིག་སྙིང་པོའི་དོན་ལ་སྦྱོར་པའི་རྣལ་འབྱོར་
པ་རྣམས་ཀྱིས་ཚེ་འདི་ཁོ་ན་ལ་གྲོལ་བར་འདོད་ན་ལྕེ་བཙུན་སཾ་ཧེ་ཤྭ་ར་བདག་ཉིད་་་་་
བསྒོམ་པར་བྱའོ༔
དེ་ལ་ཐོག་མར་རིམ་པ་བྱ་སྟེ༔ དུར་ཁྲོད་དམ༔ རི་རྩེའམ༔ གངས་སྟོང་ངམ༔ མཚོ་
གླིང་སོགས་ཤིན་ཏུ་དབེན་ཞིང་ཟིལ་ཆེ་བའི་གནས་སུ་ཚེས་བཅུ་སོགས་དུས་ཁྱད་་་་་
པར་ཅན་གྱི་ཚེ་སློབ་དཔོན་བདག་ཉིད་རང་བཞིན་གཞིའི་ཀུན་ཏུ་བཟང་པོ་ལས་བླ་མ་
ཧེ་རུ་ཀའི་སྐུར་བཞེངས༔ སྟེགས་བུའི་དབུས་སུ་འོད་ལྔའི་དཀྱིལ་འཁོར་གྱི་སྟེང་བུམ་
པ་ཨ་ཡིས་མཚན་པ༔ དེའི་སྟེང་དུ་བྷནྡྷ་བདུད་རྩིས་གང་བ་དང་༔ རྡོ་རྗེ་སེམས་་་་་་
དཔའི་མེ་ལོང་རྣམས་བརྩེགས་མར་བཤམ༔ མཆོད་ཚོགས་རྒྱས་པར་འདུ་བྱ༔ དོན་
གྱི་ཕྲིན་ལས་བསྲང་སྟེ་བདག་དང་རྫས་ནུས་ལྡན་དུ་བསྒྲུབས་ནས་དམ་ཚིག་སྲུང་་་་་
ཞིང་བསྒྲུབ་པར་ནུས་ངེས་པའི་སློབ་མ་གཅིག་གམ༔ གསུམ་མམ༔ བདུན་བོས་ལ་
གསེར་གྱི་མེ་ཏོག་དང་བཅས་པའི་མཎྜལ་ཕུལ་ཞིང་གསོལ་བ་གདབ་པ་ནི༔ ཀྱེ་ཀྱེ་བླ་
མ་འགྲོ་བའི་མགོན༔ བདག་ལ་ཐུགས་རྗེས་དགོངས་སུ་གསོལ༔ དྲི་མེད་བདུད་རྩིའི་
ཆར་རྒྱུན་གྱིས༔ ཡེ་ཤེས་སྨིན་ཅིང་བསྐྱེད་དུ་གསོལ༔ གནས་ལུགས་རང་ཞལ་མཐོང་
བ་དང་༔ མངོན་སུམ་རིག་པ་བསྟན་དུ་གསོལ༔ ལན་གསུམ་དུ་ཞུའོ༔ དེ་ལ་སློབ་
དཔོན་གྱིས༔ ཨེ་མ་རིགས་ཀྱི་བུ༔ རང་བཞིན་ཐེག་མཆོག་རྒྱལ་པོའི་སྒོར་ཞུགས་པ་
-2-



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
ལ དམ་ཚིག་གི་གནས་གཅན་འཕྲང་དང་འདུ་བ་ནི་ཤིན་ཏུ་བསྲུང་བར་དཀའ་ན་
སྲོག་ལ་བབས་ཀྱང་སྲུང་བར་ནུས་སམ༔ སྒྲུབ་པ་སྙིང་པོར་མི་བྱེད་ན༔ གདམས་་་་་་
ངག་ཆུད་འཛའ་ཞིང་མཁའ་འགྲོ་རྣམས་འཁྲུགས་པར་འགྱུར་བས༔ རྩེ་གཅིག་ཏུ་་་ས་
བསྒྲུབ་པར་བགྱིད་དམ༔ ཞེས་དྲིས་པ་ལ༔ སློབ་མ་རྣམས་ཀྱིས་ཀྱང་ལེགས་པར་་་་་
བརྟགས་ལ་ཁས་བླང་བ་ནི༔ ཨེ་མ་བླ་མ་རིན་པོ་ཆེ༔ ཐེག་མཆོག་རྒྱལ་པོའི་སྒོར་ས་
ཞུགས་ནས༔ སྲོག་ལ་བབས་ཀྱང་དམ་ཚིག་སྲུང་༔ སྙིང་པོའི་སྒྲུབ་པ་ཚུལ་བཞིན་་་་
བགྱི་ ཞེས་གསོལ་བ་ལ༔ བཛྲ་ས་མ་ཡ་ཨ་མྲྀ་ཏ་ཐ་ཋ་ ཞེས་པས་དམ་ཚིག་གི་
བདུད་རྩི་བྱིན༔ བཛྲ་ས་མ་ཡ་ན་ར་ཀན༔ ཞེས་རྡོ་རྗེའི་བྲོ་བོར་དུ་གཞུག་གོ༔ དེ་ནས་
བླ་མས༔ ཨེ་མ་རིགས་ཀྱི་བུ་རྣམས༔ འདི་ལྟར་འདུས་བྱས་ཐམས་ཅད་ནི་མི་རྟག་པ་
སྟེ་ཆུའི་ལྦུ་བ་ལྟ་བུའོ༔ འཁོར་བའི་བདེ་བ་ཐམས་ཅད་ནི་འཕྲལ་བདེ་བ་ལྟར་སྣང་
ཡང་དོན་ལ་སྡུག་བསྔལ་ཏེ་དུག་གི་འབྲས་བུ་སྨིན་པ་ལྟ་བུའོ༔ རྐྱེན་སྣ་ཚོགས་་་་་་་
ཐམས་ཅད་ནི་ཟིན་པའི་དུས་མེད་པ་སྟེ་སྨིག་རྒྱུའི་ཆུ་ལ་སྙེགས་པ་ལྟ་བུའོ༔ ཚེ་འདིའི་
བྱ་བ་ཐམས་ཅད་ནི་རྣམ་པ་ཀུན་ཏུ་དོན་མེད་པ་སྟེ་གཉིད་ཐུན་གཅིག་གི་རྨི་ལམ་་་་་
བཟང་ངན་ལྟ་བུའོ༔ ཐར་པ་དམ་པའི་འབྲས་བུ་ནི་ནམ་ཡང་སྡུག་བསྔལ་བར་མི་་་་་
ལྡོག་སྟེ་འབྲུམ་ནད་བྱང་བའི་སྐྱེས་བུ་ལྟ་བུ་འོ༔ བླ་མ་དམ་པའི་གདམས་ངག་ནི་ཐར་
པའི་ཁང་བཟང་དུ་འཛེགས་པའི་ལམ་སྟེ་ཐེམ་སྐས་བཟང་པོ་ལྟ་བུའོ༔ རྣམ་པར་མི་
རྟོག་པའི་བསམ་གཏན་ནི་ཏིང་ངེ་འཛིན་ཐམས་ཅད་སྐྱེ་བའི་གཞི་སྟེ་ཞིང་ས་དུལ་བ་
ལྟབུའོ༔ ཨེ་མ་རིགས་ཀྱི་བུ༔ དེའི་ཕྱིར་ངེས་འབྱུང་གི་བློ་བསྐྱེད༔ ལུས་སེམས་ཁོང་
ལྷོད༔ མིག་ཧར་རེ་ཞོག༔ སེམས་རྟོག་མེད་ཀྱི་ངང་དུ་དར་གཅིག་མཉམ་པར་འཇོག་
མཛོད༔ དེ་ལ་སེམས་ཟིན་པ་ན༔ སྐྱབས་འགྲོ་དང་སེམས་བསྐྱེད༔ སྒྲིབ་སྦྱོང་ཚོགས་
བསགས་རྣམས་ཀྱི་ཐབས་ཀྱིས་བཟུང་ངོ་༔ དེ་ནས་བླ་མའི་རིམ་པས་བྱིན་གྱིས་་་་་་་
བརླབ་པར་བྱ་སྟེ༔ སྣང་སྲིད་ཐམས་ཅད་དུར་ཁྲོད་རོལ་པའི་ཞིང་ཁམས་ཆེན་པོའི་
དབུས་སུ༔ སློབ་མ་དཔལ་ཧེ་རུ་ཀ་སི་ཧེ་ཤྭ་ར༔ སྟེང་ན་བརྒྱུད་པའི་བླ་མ་བྱིན་་་་་
-3-



1:|:ཀྱི ངོ ལྕེ་བཙུན་སྙིང་ཐིག ་ དང་།
འཐིབས་སེ་བཞུགས་པར་བསམས་ལ༔ ཤ་ཆེན་གྱི་སྤོས་བསྲེག༔ ཐོད་པའི་རྔ་སྒྲས་
བསྐུལ་ཏེ་ཡེ་ཤེས་པ་སྤྱན་དྲངས་ཤིང་བསྟིམ༔ མཐར་བརྒྱུད་པའི་བླ་མ་རྣམས་ཀྱང་
འོད་དུ་ཞུ་ནས་སློབ་མ་ལ་ཐིམ་པས་བྱིན་རླབས་ཀྱི་ཟིལ་འབར༔ སྣང་བ་བདེ་ཆེན་དུ་
ཤར༔ ཤེས་པ་གཏད་མེད་ཟང་ཐལ་གྱི་ཉམས་སྐྱེས་པར་བསམ༔ འོ་མ་དང་བཅས་
པའི་དྲིའི་ཐིག་ལེ་གནས་གསུམ་དུ་རེག་སྟེ༔ ཨོྃ་ཨཱ༔ཧཱུྃ༔ ཞེས་བརྟན་པར་བྱའོ༔ ་་་་
ནས་སྤྲོས་བཅས་བུམ་པའི་དབང་བསྐུར་བ་ནི༔ ཨོྃ༔ ཀ་དག་དབྱིངས་ཀྱི་བུམ་པ་ན་
ལྷུན་གྲུབ་རིག་པའི་ལྷ་ཚོགས་བཞུགས༔ ཟུང་འཇུག་བདུད་རྩིའི་དབང་བསྐུར་བས༔
སྒོ་གསུམ་གཟུང་འཛིན་དག་པར་ཤོག༔ དབྱངས་གསལ་དང་རྟེན་འབྲེལ་སྙིང་པོ་
བརྗོད༔ བུམ་ཆུ་གནས་བཞིར་གཏོར་ལ་ཁྲུས་བྱས་པས༔ ཕྱི་གཟུང་བའི་ཡུལ་འོད་
ཕུང་དུ་དྭངས༔ ནང་འཛིན་པའི་སེམས་བདེ་ཆེན་ཏུ་གྲོལ༔ རྩ་གནས་ཐམས་ཅད་
འོད་གསལ་བའི་ཡི་གེས་ཤིགས་སེ་གང་བར་བསམས་ལ༔ ཨོཾ་ཨོཾ་ཨཱ༔ ཞེས་མི་ལྡོག་
པར་རྒྱས་གདབ་བོ༔ དེ་ནས་སྤྲོས་མེད་བདུད་རྩིའི་དབང་ནི༔ ཨཱུ༔ རྩ་རླུང་བྱང་་་་་་
སེམས་བྷན་རུ༔ བདེ་ཆེན་ཡེ་ཤེས་བདུད་རྩིས་གཏམས༔ བརྡལ་ཁྱབ་ཆེན་པོ་་་་
དབང་བསྐུར་བས༔ མཚན་མའི་རྟོག་པ་རང་གྲོལ་ཤོག༔ དབྱངས་གསལ་དང་༔ ཨ་
ཨ་ཨཱ༔ ཞེས་བརྗོད་ལ་བདུད་རྩི་བྱིན་པས༔ བདུད་རྩིའི་དྭངས་མ་སྤྱི་བོའི་འཁོར་་་་་
ལོའི་དབུས་ཀྱི་ཐིག་ལེ་སྟོང་པའི་སྒྲོན་མ་ལ་ཐིམ༔ དེ་ལས་བདུད་རྩི་ཆེར་འཕེལ་བས་
རྩ་གནས་ཐམས་ཅད་ཁྱབ་པས་བདེ་གསལ་རྣམ་པར་མི་རྟོག་པའི་ཉམས་སྐྱེས་པར་
བསམས་ལ༔ རླུང་བུམ་པ་ཅན་དྲག་ཏུ་གཅུན༔ མཐར་རྩ་གནས་ཀྱི་ཡི་གེ་རྣམས་ཀྱང་
འོད་གསལ་དུ་ཐིམ་པས་མཚན་མའི་རྟོག་པ་ཐམས་ཅད་དབྱིངས་སུ་ནུབ་པར་་་་་་་
བསམས་ལ༔
ཨཱ་ཨཱ་ཨཱ༔ ཞེས་རྒྱས་གདབ་བོ༔ དེ་ནས་ཤིན་ཏུ་སྤྲོས་མེད་བརྡའི་དབང་ནི༔ སློབ་མ་
རྣམས་ཀྱི་ལུས་རྡོ་རྗེ་རྩེ་ལྔ་མེ་འོད་འབར་བར་བསྒོམས་ལ་རྡོ་རྗེའི་འདུག་སྟངས་བྱ་
ངག་ཏུ་ཧཱུྃ་གི་གླུ་བླངས་ཤིང་སྣང་སྲིད་ཐམས་ཅད་ཧཱུྃ་གི་གཟུགས་སྒྲས་གང་བར་་་་་་



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
བསམ༔ ཡིད་དུས་གསུམ་གྱི་སྤྲོས་པ་བཅད་ལ་མཉམ་པར་བཞག༔ སླར་བླ་མས་
ཕཊ་ཅེས་དྲག་ཏུ་བརྗོད་པས་ཉམས་དེ་ལས་སད་པ་ན་རིགས་དྲུག་གི་འགྲོ་བ་ཐམས་
ཅད་ཀྱི་ལུས་ཀྱི་རྣམ་འགྱུར༔ ངག་ཏུ་སྒྲ་སྐད༔ སེམས་ཀྱི་བདེ་སྡུག་ཐམས་ཅད་ཝལ་
གྱིས་ཡིད་ལ་བྱས་ཏེ་སྐྱེ་འགགས་གནས་གསུམ་དང་བྲལ་བའི་དབྱིངས་སུ་ངལ་་་་་་་
བསོའོ༔ དེ་ནས་རྡོ་རྗེ་སེམས་དཔའི་མེ་ལོང་ལ་འཇའ་ཚོན་འཕྲོ་བ་བསྟན་ཏེ༔ ཧཱུྃ༔
མ་སྐྱེས་སྟོང་པ་ཤེལ་ལྟ་བུ༔ མ་འགགས་གསལ་བ་འཇའ་ཚོན་བཞིན༔ དབྱེར་མེད་
རིག་པའི་སྙིང་པོ་ཅན༔ འོད་གསལ་ངེས་དོན་རྟོགས་པར་གྱིས༔ ཡྻ༔ ཞེས་ངོ་སྤྲད༔
མི་འགྱུར་བའི་གཟེར་གདབ་པའི་ཕྱིར༔ ལུས་དྲང་པོར་བསྲང་༔ རླུང་རྩོལ་མེད་དུ་
བཞག༔ མིག་བར་སྣང་དུ་ཧ་རེ་བལྟ༔ སེམས་ད་ལྟར་གྱིས་ཤེས་པ་སྐད་ཅིག་མའི་
ངང་དུ་འཛིན་མེད་ལྷུག་པར་འཇོག༔ བསམ་པ་
ཧཱུྃ་ཧཱུྃ་ཧཱུྃ༔ ཞེས་རྒྱས་གདབ་བོ༔ དེ་ནས་རབ་ཏུ་སྤྲོས་མེད་དོན་གྱི་དབང་ནི༔ དཔོན་
སློབ་ཐམས་ཅད་ལུས་གཅེར་བུར་ཕྱུང་༔ སློབ་དཔོན་མཉམ་བཞག་སྐྱིལ་ཀྲུང་དྲང་
པོར་དགོངས་པ་ལ་གནས་པའི་ཐུགས་ཀར་ཨ་ཡིག་མཐིང་གསལ་མར་མེ་ལྟར་་
འབར་བ་ལ་སེམས་བཟུང་དུ་བཅུག ཟིན་པ་ན༔ ཧཱུྃ་ཧཱུྃ་ཧཱུྃ་ཞེས་དྲག་པོས་བྱིན་་་་་་་
དབབ༔ ཉམས་སྐྱེས་པ་ན་ཕཊ་ཅེས་འཕྲོ་བཅད་ལ་མ་བཅོས་པའི་ངང་དུ་ཀློད༔ དེའི་
ཚེ་སེམས་ཉིད་སྟོང་པ༔ གསལ་བ༔ རིག་པའི་སྙིང་པོ་ཅན་ཏུ་མཐོང་བ་ནི་སྐུ་གསུམ་
གྱི་དཀྱིལ་འཁོར་དུ་གཞུག་པའོ༔ དངོས་གཞིར་སློབ་མ་རྣམས་ལུས་འདུག་སྟངས་
གསུམ་བྱ༔ ངག་རླུང་ཤིན་ཏུ་དལ་བར་བརྟེན༔ མིག་གཟིགས་སྟངས་གསུམ་གྱིས་
དབྱིངས་ལ་གཟིར༔ དབྱིངས་རིག་དབྱེར་མེད་དུ་མཉམ་པར་འཇོག༔ སློབ་དཔོན་
གྱིས་དགོངས་པ་མི་གཡོ་བའི་ངང་ནས༔ ཨ༔ སྐུ་གསུམ་བཞུགས་སྟངས་གཟིགས་
སྟངས་ཀྱིས༔ དབང་པོའི་མཆོག་ནི་དབྱིངས་ལ་གཟིར༔ མངོན་སུམ་མཐོང་བ་གོང་
འཕེལ་ནས༔ ཚད་ཕེབས་ཟད་སར་ཕྱིན་པར་འགྱུར༔ ཞེས་ངོ་སྤྲད༔ ཨ་ཨ་ཨ
ཞེས་མི་ལྡོག་པར་རྒྱས་གདབ་བོ༔ ཁྱད་པར་གྱི་བྱིན་རླབས་གུད་དུ་སྦས་པ་ནི་་་་་་
-5-



1:: ་་་་ལྕེ་བཙུན་སྙིང་ཐིག་
དབང་བཞི་སོ་སོའི་དངོས་གཞིའི་མཐར་བརྟན་བྱེད་དུ༔ སློབ་དཔོན་གྱི་སྐུ་ལས་སྐུ་
གཉིས་པ་དང་༔ མགྲིན་པ་ནས་ཨཱ་ལི་ཀཱ་ལི་དང་༔ ཐུགས་ཀ་ནས་ཨ་དང་༔ ཙིཏྟ་
རིན་པོ་ཆེའི་སྦུབས་ནས་འོད་ལྔའི་གོང་བུ་ཚོན་གང་པ་རྣམས་སྤྲོས་ཏེ་སློབ་མའི་་་་་་
གནས་སོ་སོར་བསྟིམས་ལ༔ རྒྱས་གདབ་པར་བྱའོ༔ གཞན་ཡང་འདིའི་སྐབས་སུ་
དཔོན་སློབ་གཉིས་གའི་རྒྱུད་དག་པ་ཤིན་ཏུ་གལ་ཆེ་བས་ཐོག་མར་བརྗོད་མེད་དོན་
གྱི་བཤགས་པ་སོགས་ཀྱང་ནན་ཏན་ཏུ་གཅེས་སོ༔ དེ་ནས་རྗེས་ཚོགས་ཀྱི་རྫས་ལ་
ལོངས་སྤྱོད་ཅིང་ལྷག་མ་བསྔོས་ཏེ་རྡོ་རྗེའི་གླུ་བླངས་ཤིང་སྨོན་ལམ་རྒྱ་ཆེར་གདབ་བོ༔
འདི་ནི་གདམས་ངག་དབང་གི་ལུགས་སུ་གདབ་པ་ཞེས་བྱ་སྟེ་སྨིན་གྲོལ་གཉིས་ཟུང་
དུ་འཇུག་པ་ཡིན་ནོ༔ ད་
ཨ དེ་ནས་བླ་མའི་བྱིན་རླབས་ལམ་དུ་བྱ་སྟེ༔ གནས་ཤིན་ཏུ་དབེན་པར་མཚམས་
དམ་དུ་བཅད་ལ༔ སྔོན་འགྲོའི་སྦྱོང་བས་རྒྱུད་དག་པར་བྱ༔ རླུང་རོ་བསལ་ལ་ཤེས་
པ་རྣལ་དུ་དབབ༔ ཀ་དག་གི་ངང་ལས་གཉུག་མའི་ལྷ་དང་བླ་མ་དབྱེར་མེད་པར་་་་་
བདག་ཉིད་སི་ཧེ་ཤྭ་ར་བསྒོམ་པར་བྱའོ༔ དེ་ལ་སེང་གེ་དང་པདྨ་ཉི་མའི་ལྟེ་བར་རྣལ་
འབྱོར་སྤྱོད་པ་ཁྲོ་འཛུམ་སྒེག་པའི་ཉམས་ཅན་ཁ་དོག་དམར་ཞིང་མཉམ་བཞག་དང་
སྐྱིལ་ཀྲུང་ཅན༔ དར་དང་རིན་པོ་ཆེ་དང་རུས་པའི་རྒྱན་གྱིས་བརྒྱན་པ༔ བ་སྤུའི་ཁུང་
བུ་ཐམས་ཅད་ནས་རྡོ་རྗེ་ཡེ་ཤེས་ཀྱི་མེ་ཁྲོ་ཆུང་གི་ཚོགས་དང་བཅས་པ་འཕྲོ་བས་་་་་
བདུད་དང་བར་དུ་གཅོད་པ་ཐམས་ཅད་སྲེག་པར་མཛད་པ༔ འཁོར་དུ་བརྒྱུད་་་་་་་
གསུམ་གྱི་བླ་མ་དང་༔ དཔའ་བོ་དང་༔ མཁའ་འགྲོའི་ཚོགས་ཀྱིས་བསྐོར་བ༔ སྨིན་
མཚམས་སུ་ཆོས་འབྱུང་གི་ནང་དུ་དགའ་བ་འཁྱིལ་བ་དྲག་ཏུ་འཁོར་བ༔ དེའི་ཐད་
ཀའི་ནམ་མཁར་རིགས་ཀྱི་བདག་པོ་བི་མ་ལ་དགྱེས་ཡེ་རེ་བཞུགས་པ༔ སྣང་སྲིད་
ཐམས་ཅད་འཇའ་ཟེར་ཐིག་ལེར་མེར་མེར་ཤིག་ཤིག་གཡོ་བར་གསལ་གདབ་ལ་
ཡེ་ཤེས་པ་སྤྱན་དྲངས་ཤིང་བསྟིམ༔ མདུན་གྱིས་བླ་མ་ལ་གསོལ་བ་གདབ་པ་ནི་
འོད་གསལ་སྣང་བཞི་མཐར་ཕྱིན་ནས༔ རིག་པ་མི་འགྱུར་སྐུ་ལྔར་བཞེངས་་་་་་
-6-



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
འཇའ་ལུས་འཕོ་ཆེན་དྭངས་མའི་གཟུགས༔ འཆི་མེད་བི་མ་མི་ཏྲ་ཀྱེ་ བདག་་་་་་
ལ་ཐུགས་རྗེས་བརྩེར་དགོངས་ནས༔ མངོན་སུམ་བྱིན་རླབས་དེང་སྩོལ་ཅིག༔ ཨོ་
ཨཱཧཱུྃ་གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ ཉམས་སྐྱེས་པ་ན་དབང་བཞི་བླངས་ནས༔ མཐར་
འོད་དུ་ཞུ༔ སྨིན་མཚམས་ཀྱི་དགའ་བ་འཁྱིལ་བའི་དབུས་སུ་ཐིམ་པས་ཐིག་ལེ་ཡས་
དཀར་པོ་ཨ་ཡིག་གིས་མཚན་པ་སྲན་མ་ཙམ་དུ་གྱུར་པར་བསམ༔ སྤྲོས་པ་ལ་དགའ་
ན་མཆོད་བསྟོད་སོགས་བྱ༔ ལྷའི་གསལ་སྣང་འཇའ་ཚོན་ལྟ་བུ་ལ་ཡུན་རིང་་་་་་
མཉམ་པར་འཇོག༔ མཐར་ཐིག་ལེ་ལ་སེམས་བཟུང་༔ སྤྲོས་ན༔ ཨོཾ་ཨཱ༔ཧཱུྃ་བཛྲ་གུ་རུ་
སཾ་ཧེ་ཤྭ་ར་སིདྡྷི་ཧཱུྃ་ཧཱུྃ་ཧཱུྃ༔ ཞེས་དབྱངས་དང་བཅས་པའམ༔ ཇི་ལྟར་རིགས་པས་
བཟླ༔ མཐར་རྡོ་རྗེའི་བཟླས་པ་དལ་བུ་ལ་སེམས་འཛིན༔ སྐྱོ་ན་སྨིན་མཚམས་ཀྱི་
ཐིག་ལེ་ལས་འོད་ཟེར་འཕྲོས༔ དག་པའི་ཞིང་རབ་འབྱམས་ཐམས་ཅད་དུ་ཁྱབ༔ དེ་
དག་ན་གནས་པའི་སྐྱབས་གནས་དཀོན་མཆོག་རྒྱ་མཚོ་ཐམས་ཅད་དང་༔ ཁྱད་པར་
དུ་འོད་གསལ་སྙིང་ཏིག་གི་བརྒྱུད་པའི་བླ་མ་རྣམས་ཀྱི་གསང་བ་གསུམ་གྱི་བྱིན་་་་་་་
རླབས་ཐམས་ཅད་སྐུ་དང་ཡིག་འབྲུ་ཕྱག་མཚན་གྱི་རྣམ་པར་ཆར་དྲག་ཏུ་བབས་་་་་
ཙམ་དུ་སྤྱན་དྲངས་ནས་ཐིག་ལེ་ལ་ཐིམ་པས་ལུས་ཐམས་ཅད་ཁྱབ་པར་བསམ་་་་་
ཡང་འཕྲོས་མ་དག་པའི་ཞིང་ཁམས་རབ་འབྱམས་ཐམས་ཅད་ལ་ཁྱབ༔ བརྟན་གཡོ་
སྣོད་བཅུད་ཐམས་ཅད་དག་པའི་ཞིང་ཁམས་རབ་འབྱམས་སུ་བསྒྱུར་བར་བསམ་མོ་
དེ་ནས་སྣོད་བཅུད་ཐམས་ཅད་རིལ་གྱིས་བསྡུས་ཏེ་རང་གི་ལུས་ལ་བཅུག དེ་ཡང་
བསྡུས་ཏེ་སྨིན་མཚམས་ཀྱི་ཐིག་ལེ་ལ་ཐིམ་པས་ཤིན་ཏུ་འོད་གསལ་བར་བསམས་
ལ་སེམས་ཡུན་རིང་དུ་འཇོག་པས་རྣམ་རྟོག་གི་རྦ་རླབས་ཞི་བའི་ཏིང་ངེ་འཛིན་མུ་
མཐའ་མེད་པར་སྐྱེའོ༔
མཐར་དེ་ཡང་འཇའ་ཚོན་མཁའ་ལ་ཡལ་བ་ལྟར་དམིགས་སུ་མེད་པའི་ངང་དུ་མཉམ་
པར་འཇོག་གོ༔ དེའི་ཚེ་འདི་ལྟར་ངེས་པར་བྱ་སྟེ༔ འདི་ལྟར་སྣང་བ་ཐམས་ཅད་བློས་
བཀོད༔ བྱུང་ཚོར་དང་བཅས་པའི་བློ་ནི་མེད་པ་གསལ་བར་སྣང་ དེའི་དབྱིངས་ནི་



1:1:29 ཀ 1:|: ལྕེ་བཙུན་སྙིང་ཐིག ༣༦༠དང་
བསམ་པའི་ཡུལ་ལས་འདས༔ སོ་སོ་རང་རིག་པའི་ཡེ་ཤེས་ཀྱིས་རྟེན་མེད་པར་
མཐོང་བ་ནི་ཆོས་ཐམས་ཅད་ཀྱི་གནས་ལུགས་ཀ་དག་གཏིང་གསལ་འདུས་མ་བྱས་
པའོ༔ དེ་ལྟར་ཁོང་དུ་ཆུད་པས་ནམ་མཁའ་རྣལ་འབྱོར་དུ་བྱ་སྟེ༔ མི་བསྒོམ་པའི་ཚུལ་
གྱིས་དོན་དང་མི་འབྲལ་བ་ལ་བསླབ་བོ༔ ཚོགས་དྲུག་གི་སྣང་བ་བཀྲ་ལམ་གྱིས་
ཤར་ན་དེ་ལ་མི་དཔྱོད་པར་ཆོས་ཉིད་རང་གི་ངོ་བོའི་ངང་དུ་རྩོལ་བ་གློད་ལ་ལས་ཟིན་
པའི་སྐྱེས་བུ་ལྟར་སྤྱོད་དོ༔ དེའི་ཚེ་རླུང་སེམས་ཟིན་པའི་རྟགས་རྣམས་ཀྱང་རྩོལ་མེད་
དུ་འབྱུང་ཞིང་འོད་གསལ་བའི་ལྷག་མཐོང་གྲུབ་པས་ཞི་བར་གནས་པ་ཉིད་དོ༔ རྣལ་
འབྱོར་འདི་བདུན་ཕྲག་གཅིག་ཏུ་གཡེང་བ་ཐམས་ཅད་སྤངས་ཏེ་བསྒོམ་པས་ཀྱང་
དངོས་སམ་ཉམས་དང་རྨི་ལམ་དུ་གྲུབ་པ་ཆེན་པོའི་ཡེ་ཤེས་ཀྱི་སྐུ་བརྙེས་པ་བི་མ་མུ་
དྲ་དང་༔ བདག་ཉིད་སཾ་ཧེ་ཤྭ་རས་ངེས་པར་བྱིན་གྱིས་རློབས་ཏེ༔ དེའི་ཚེ་སྔར་མ་
ཤེས་པའི་ཟབ་མོའི་ཚིག་དོན་མང་དུ་ཤེས་པ་དང་༔ ཏིང་ངེ་འཛིན་གྱི་སྒོ་རྙེད་པར་
གདོན་མི་འཚལ་ལོ༔
ཤ ལམ་གྱི་ཡན་ལག་ནི་འདི་དག་ཡིན་ཏེ༔ སྔོན་ཏུ་ལྟེ་འོག་སོར་བཞིའི་ཐད་དུ་
བཅོམ་ལྡན་འདས་རྡོ་རྗེ་སེམས་དཔའ་བསྒོམས་ལ་སྔགས་བཟླས་པའི་རྐྱེན་གྱིས་ཡེ་
ཤེས་ཀྱི་མེ་འབར་བས་འཁོར་ལོ་བཞིའི་གནས་ཐམས་ཅད་ཁྱབ་པས་སྒྲིབ་པ་བཞི་
བསྲེག་པར་བསམ་མོ༔ མཐར་སྤྱི་བོའི་ཧཾ་ཡིག་ལ་རེག་པས་སངས་རྒྱས་ཐམས་ཅད་
འདུས་པའི་བདུད་རྩིའི་རྒྱུན་བྱུང་བས་འཁོར་ལོ་བཞིའི་གནས་གསོས་བཏབ་སྟེ་བླ་མ་
སྐུ་བཞིའི་དཀྱིལ་འཁོར་མཆོག་ཏུ་མཉེས་པར་བསམས་ལ༔ མ་ཧཱ་སུ་ཁ་བཛྲ་ས་ཏྭ་ཨ་
ཧཾ༔ ཞེས་བརྗོད་པར་བྱའོ༔ ཉིན་པར་དུས་སུ་སྒོ་ཡུལ་རླུང་རིག་གི་གནད་ལ་བརྟེན་
ནས་རླུང་སེམས་རྡོ་རྗེ་ལུ་གུ་རྒྱུད་ཀྱི་དྲ་བར་བཅུད་ལ་ལྡན་གྲུབ་བསྒོམ་མོ༔ མཚན་མོ་
སྙིང་དབུས་སམ་སྨིན་མཚམས་ཀྱི་ཐིག་ལེ་ཨ་ཡིག་དང་བཅས་པ་ལ་སེམས་རྩེ་གཅིག་
ཏུ་བཟུང་ཞིང་འོད་གསལ་བ་བསྒོམ་མོ༔ ཐོ་རངས་ཧ་ཧ་ཞེས་རླུང་བསངས་ནས་ནམ་
མཁའི་དཀྱིལ་དུ་རང་བྱུང་གསང་བ་ཆེན་པོའི་ཡི་གེ་ཨ་གསལ་ཞིང་འབར་བ་ལ་ཡིད་



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
མིག་རླུང་གསུམ་མདུང་ཚུགས་སུ་གཏད་དེ་རིག་པ་དྲུངས་སུ་བཅུག་གོ༔ རྣམ་པ་ཀུན་
ཏུ་རང་རིག་པ་སྐད་ཅིག་མའི་ངང་བསྐྱང་བས་འཁྲུལ་པའི་རྟོག་ཚོགས་ཐམས་ཅད་
སྤྲིན་ནམ་མཁའ་ལ་དེངས་པ་ལྟར་རང་གྲོལ་བ་ལ་བསླབ་བོ༔ ཚེ་འདི་ཉིད་ལ་གོ་
འཕང་མཆོག་མ་འགྲུབ་ན་ནམ་མཁའ་སུམ་སྤྲུགས་ཀྱི་སྦྱོར་བས་མྱ་ངན་ལས་འདའ་
བར་བྱའོ༔ ཡང་ན་རླུང་སེམས་ཐིག་ལེ་ཨ་ཡིག་དང་བཅས་པ་ལ་སེམས་རྩེ་གཅིག་ཏུ་
བསྡུས་ཏེ་ཚངས་པའི་ལམ་ནས་བླ་མའི་ཐུགས་ཀར་བསྟིམས་ལ་མེ་རི་འབར་བ་ལ་
སོགས་པར་གཤེགས་སུ་གསོལ་བར་བྱའོ༔ གལ་ཏེ་བར་དོའི་སྣང་བ་ཅི་ཤར་ཡང་
རིག་པ་རང་མལ་ལས་མ་གཡོས་པ་མི་འགྱུར་བ་གསེར་གྱི་ཐུར་མ་ལྟ་བུའི་གནད་དྲན་
པར་བྱའོ༔ ཅུང་ཟད་སྤྲོས་པ་དང་བཅས་པས་ནི་ཚོགས་ཀྱི་འཁོར་ལོའི་འདུ་བ་ལ་
སོགས་པ་ཇི་ལྟར་རིགས་པའི་དུས་སུ་ལོངས་སྤྱད་དོ༔ ཁྱད་པར་བཅོས་མ་མ་ཡིན་
པའི་མོས་གུས་དྲག་པོས་བླ་མ་ལ་ནན་ཏན་དུ་གསོལ་བ་གདབ་པ་ནི་གེགས་སེལ་
དང་བོགས་འདོན་ཐམས་ཅད་ཀྱི་མཆོག་ཏུ་འགྱུར་རོ༔ ངེས་འབྱུང་སྙིང་ལ་གཅག་་་
མོས་གུས་རྩལ་དུ་བཏོན༔ སྙིང་རྗེ་ཤས་མི་བཟོད་པ་ཕྱུངས ཡུལ་གྱི་བདུད་རྩི་་་་་་
བརྟེན༔ སྤྲོས་པ་ནང་དུ་བསྡུ༔ རླུང་རྒྱ་ཡན་དུ་འཇོག༔ ལུས་གནད་དང་མ་བྲལ་བར་
བྱ་ དབང་པོའི་མཆོག་དབྱིངས་ལ་གཟིར༔ སྐབས་སྐབས་སུ་བུམ་པ་ཅན་འཇམ་པོ་
བཟུང་༔ དུས་རྟག་ཏུ་རིག་སྟོང་རྗེན་ནེ་བའི་ངང་བཟུང་ལ་གནད་དུ་བཏང་ངོ་་་་་་་
མདོར་བསྡུས་པའོ༔ སྤྲོས་པའི་སྒྲོ་འདོགས་ནི་སྙིང་ཏིག་ལས་ཆོད་པར་བྱའོ༔ ཞིབ་ཏུ་
བླ་མ་ལས་མཉན་ནོ༔
ས དེ་ལྟར་ནན་ཏན་དུ་བརྩོན་པས་རབ་ཟླ་བ་དྲུག འབྲིང་ལོ་གསུམ༔ ཐ་མའང་ལོ་
བཅུ་གཉིས་ནས་ཟག་བཅས་ཀྱི་ཕུང་པོ་འོད་དུ་དེངས་པར་འགྱུར་རོ༔ སྒྲ་ཚིག་དབུ་
མར་དེངས་པར་འགྱུར་རོ༔ རྟོག་ཚོགས་ནང་གསལ་དུ་དེངས་པར་འགྱུར་རོ༔ འདོད་
ན་ལུས་དང་༔ ངག་དང་༔ ཡིད་ཐམས་ཅད་པའི་མཆོག་འགྲུབ་པར་འགྱུར་རོ༔ དེ་
བས་ན་འདི་ཁོ་ན་ལྟར་བརྩོན་པར་བྱའོ༔ མ འདི་ནི་མ་འོངས་སྙིགས་མ་ལྔ་ཆེས་བདོ་



ལུང་ལྕེ་བཙུན་སྙིང་ཐིག དགའ་
ཞིང་བོད་ཁམས་ཀླ་ཀློའི་འཇུག་པས་བསྟན་ཞབས་སྡུད་པ་ལ་ཉེ་བ་ན༔ སྙིང་ཏིག་་་་་་
སྙིང་པོའི་དོན་ལ་མོས་པའི་རྣལ་འབྱོར་བ༔ ལྟར་སྣང་ཐ་མལ་བ་རྣམས་དང་ཤིན་ཏུ་
མཉམ་པར་སྤྱོད་པ༔ གསང་བ་སུས་ཀྱང་བརྟག་པར་དཀའ་བ༔ ཆོས་ཅན་ཐམས་
ཅད་སྒྱུ་མ་ལྟ་བུར་ཉམས་འོག་ཏུ་ཆུད་པས་གང་གིས་ཀྱང་ཟིལ་གྱིས་མི་གནོན་པ་་་་༌་
སྨིན་མཚམས་སུ་དཔའ་པོའི་རྒྱ་རྟགས་ཀྱིས་སྤྲས་པ༔ སློབ་དཔོན་འཇམ་དཔལ་་་་་་
བཤེས་གཉེན་གྱི་བྱིན་གྱིས་བརླབས་པས་ཐུག་ཕྲད་ཤེས་རབ་ཀྱི་གཏེར་བརྡོལ་པ༔
ཁྱད་པར་ངེས་པའི་དོན་ལ་ངེས་ཤེས་རྙེད་ཅིང་བདག་དང་བདག་གི་བཀའ་སྲོལ་ཟོལ་
མེད་པ་ཁོ་ན་ལ་མོས་པ་མི་འཕྲོག་པར་བརྟན་པ་འོད་གསལ་སྤྲུལ་པའི་རྡོ་རྗེ་ཞེས་བྱ་
བ་དུས་རིང་མོ་ནས་འབྱུང་བར་འགྱུར་བའི་དོན་དུ་བསྟན་ཏོ༔ དེའི་ཕྱིར་དེའི་སླད་དུ་
རེ་ཞིག་ཡེ་ཤེས་དབྱིངས་ཀྱི་དྷཱ་ཀི་མ་རྣམས་ཀྱིས་ཀློང་ལྔའི་ཡི་གེར་ཟུངས་ལ་་་་་་
དུས་སུ་བབས་པའི་ཚེ་གང་ཟག་དེའི་རྒྱུད་ལ་བྱིན་གྱིས་བརླབས་སར་སད་པར་གྱིས་
ཤིག༔ སྐལ་ལྡན་ཅིག་ཅར་བའི་རིགས་ཅན་འགའ་ཞིག་ལ་ཕན་པར་འགྱུར་རོ༔ ཧ
ཞེས་གསུངས་སོ༔ ད་
མན་ངག་གི་རྒྱལ་པོ་ཀློང་ལྔའི་ཡི་གེ་ལས༔ དུམ་བུ་དང་པོའོ༔ དེ་ནས་གཞན་ཡང་
གསང་བ་དོན་གྱི་ཕྲིན་ལས་བཤད་པར་བྱ་སྟེ༔ ཨ༔ ཀ་དག་གཏིང་གསལ་ཆོས་ཀྱི་
སྐུ༔ ལྷུན་གྲུབ་རིག་རྩལ་ལོངས་སྤྱོད་རྫོགས༔ དབྱེར་མེད་ཐུགས་རྗེ་སྤྲུལ་པའི་སྐུར་
རང་ངོ་ཤེས་པས་སྐྱབས་སུ་མཆི༔ ཧོ༔ གློ་བུར་འཁྲུལ་བའི་འགྲོ་བ་ཀུན༔ གདོད་་་་་
ནས་རྣམ་དག་དབྱིངས་ཀྱི་ངང་༔ ཡེ་ཤེས་རིག་པས་རང་གྲོལ་ཕྱིར༔ ཅོག་བཞག་
ཆེན་པོར་སེམས་བསྐྱེད་དོ༔ ཨ༔ སྣང་བཞི་མཐར་ཕྱིར་བླ་མ་ལ༔ འདུ་འབྲལ་མེད་
པར་ཕྱག་འཚལ་ལོ༔ རླུང་སེམས་དག་པའི་མཆོད་སྤྲིན་འབུལ༔ སྡིག་ལྟུང་འདུས་མ་
བྱས་པར་བཤགས༔ གཉིས་འཛིན་བྲལ་བས་རྗེས་ཡི་རང་༔ བརྗོད་མེད་ཆོས་འཁོར་
བསྐོར་བཞིན་དུ༔ ཡོངས་གྲུབ་ཆེན་པོར་བཞུགས་གསོལ་འདེབས༔ དགེ་ཚོགས་
འོད་གསལ་དབྱིངས་སུ་བསྔོ༔ ཨ༔ ཡིད་བྱེད་ལྟར་སྣང་བགེགས་ཀྱི་ཚོགས༔ རང་
-10 -



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
བཞིན་བདེན་མེད་གཏོར་མ་ལོངས༔ ཁོར་ཡུག་འོད་གསལ་ཕྱག་རྒྱ་ལས༔ མི་འདའ་
རྡོ་རྗེའི་མཚམས་བཅད་དོ༔ ཧཱུྃ་ཧཱུྃ་ཨ༔ ཨ༔ ཡེ་ཤེས་དབྱིངས་ལས་རིག་པའི་རྩལ༔
ལྷུན་གྲུབ་ཆེན་པོར་བྱིན་བརླབས་པས༔ སྣང་སྲིད་གཞིར་བཞེངས་མཆོད་པའི་་་་་་
སྤྲིན་ འཕེལ་འགྲིབ་བྲལ་བའི་རྒྱན་ཏུ་ཤར༔ ཨོཾ་ཨཱ༔ཧཱུྃ ཨ་ལ་ལ་ཧོ༔ ཀ་དག་་་་་་
གཏིང་གསལ་དེ་བཞིན་ཉིད༔ ལྷུན་གྲུབ་ཀུན་སྣང་རིག་པར་ཤར༔ ཟུང་འཇུག་རྡོ་རྗེ་
ལུ་གུ་རྒྱུད༔ ཟག་མེད་ཡེ་ཤེས་འབྱུང་བའི་རྒྱུ༔ ཆོས་ཉིད་མངོན་སུམ་ཡུམ་ལྔའི་ཀློང་༔
ཉམས་སྣང་གོང་འཕེལ་གཞལ་ཡས་དབུས༔ རིག་པ་ཚད་ཕེབས་ཕྱག་རྒྱའི་གཟུགས་
བློ་འདས་ཆོས་ཟད་ངོ་བོ་ཉིད༔ འཇའ་ལུས་འཕོ་ཆེན་རྡོ་རྗེའི་སྐུ༔ མ་འཁྲུལ་གདོད་
མའི་ཧེ་རུ་ཀ༔ སཾང་ཧེ་ཤྭ་ར་རྣལ་འབྱོར་དབང་༔ དམར་སྨུག་ཁྲོ་འཛུམ་སྒེག་པའི་
ཉམས༔ རྡོ་རྗེའི་སྐྱིལ་ཀྲུང་མཉམ་བཞག་ཅན༔ འོད་གསལ་ལྟ་སྟངས་དབྱིངས་ལ་
གཟིར༔ དར་དང་རིན་ཆེན་རུས་པས་བརྒྱན༔ བརྟུལ་ཞུགས་གྲུབ་པའི་ཕྱག་རྒྱས་
སྤྲས༔ བ་སྤུའི་ཁུང་བུ་ཐམས་ཅད་ནས༔ འོད་གསལ་རྡོ་རྗེའི་མེ་འོད་དང་༔ རིག་
རྩལ་ཁྲོ་ཆུང་སྐར་ལྟར་འཕྲོ༔ སྟེང་འོག་ཕྱོགས་མཚམས་ཐམས་ཅད་དུ༔ སྣང་སྲིད་
འོད་ལྔར་འཁྲུགས་པའི་དབྱིངས༔ རྩ་བརྒྱུད་བླ་མ་སྤྲིན་ལྟར་གཏིབས༔ ཡི་དམ་
མཁའ་འགྲོ་བསམ་མི་ཁྱབ༔ རྡོ་རྗེའི་ཆོས་སྲུང་ལས་ལ་འདུ༔ སྨིན་མཚམས་ཆོས་ཀྱི་
འབྱུང་གནས་དབུས༔ བདེ་ཆེན་ཐིག་ལེ་འོད་དུ་འབར༔ དེ་ཡི་ནམ་མཁར་ཐིག་ལེའི་
ཀློང་༔ གདོད་མའི་མགོན་པོ་བཱི་མ་ལ༔ དཀར་གསལ་གཟི་བརྗིད་མཚུངས་པ་མེད༔
ཤངས་རྩེར་སྐྱེ་མེད་ཨཱ༔ཡིས་མཚན༔ མཉམ་བཞག་ཐོད་པ་བཅུད་བཀང་བསྣམས༔
དར་སྔོན་སྟོད་གཡོགས་ཆོས་གོས་གསོལ༔ མངོན་སུམ་བྱིན་བརླབས་འོད་ཀྱི་སྐུ་
འཁོར་འདས་ཐམས་ཅད་ཟིན་གནོན་པ༔ རིག་པ་རང་བྱུང་དཀྱིལ་འཁོར་ལྷ༔ སྣང་
སྟོང་ཟུང་འཇུག་ཆེན་པོའི་ངང་༔ མ་བཅོས་ཐིག་ལེ་གཅིག་ཏུ་འཁྱིལ
ཨ༔ རྩ་རླུང་ཐིག་ལེའི་རྟོག་ཚོགས་ཀུན༔ རྡོ་རྗེ་གསུམ་དུ་རྒྱས་གདབ་ཅིང་༔ འོད་ལྔ་
རྣམ་པར་དག་པའི་སྐུ༔ ཡེ་ཤེས་ལྔ་རུ་དབང་བསྐུར་རོ༔ ཨོཾ་ཨཱ༔ཧཱུྃ༔ ཨོྃ་ཨཱ༔ཧཱུྃ་སྭཱ་ཧཱ༔
-ll，



ལྕེ་བཙུན་སྙིང་ཐིག དག་
ཨ༔ ངོ་བོ་ཆོས་སྐུའི་གཞལ་ཡས་ནས༔ ཀ་དག་བླ་མ་གཤེགས་སུ་གསོལ༔ རང་
གྲོལ་ཆེན་པོར་བྱིན་ཕོབས་ལ༔ འཁྲུལ་པ་དག་པའི་དབང་མཆོག་སྐུར༔ རང་བཞིན་
ལོངས་སྐུའི་ཞིང་ཁམས་ནས༔ ལྷུན་གྲུབ་བླ་མ་གཤེགས་སུ་གསོལ༔ རིག་རྩལ་ཆེན་
པོར་བྱིན་ཕོབས་ལ༔ ཡེ་ཤེས་རྒྱས་པའི་དབང་མཆོག་སྐུར༔ ཐུགས་རྗེ་སྤྲུལ་སྐུའི་
དཀྱིལ་འཁོར་ནས༔ དབྱེར་མེད་བླ་མ་གཤེགས་སུ་གསོལ༔ སྣང་སྲིད་གཞིར་་་་ས་་
བཞེངས་བྱིན་ཕོབས་ལ༔ འཇའ་ལུས་རྡོ་རྗེའི་དབང་མཆོག་སྐུར༔ ཧཱུྃ་ཧཱུྃ༔ ཡུལ་གྱི་
མིང་ནི་བདེ་བ་ཆེ༔ མཁའ་འགྲོ་གསང་བའི་གནས་མཆོག་ནས༔ གདོད་མའི་མགོན་
པོ་ཧེ་རུ་ཀ༔ སི་ཧེ་ཤྭ་ར་གཤེགས་སུ་གསོལ༔ ཁྱེད་ཀྱི་རྗེས་སུ་བདག་བསྒྲུབ་ན་་་་་
བྱིན་གྱིས་བརླབ་ཕྱིར་གནས་འདིར་དགོངས༔ གློ་བུར་འཁྲུལ་པའི་བར་ཆད་སོལ༔
འདུ་འབྲལ་མེད་པར་དབང་སྐུར་ཞིག༔ ཧཱུྃ་ཧཱུྃ་ཧཱུྃ་ཧཱུྃ་ཧཱུྃ །
ཨ༔ དབྱིངས་ནས་སྤྱན་དྲངས་ཡེ་ཤེས་པ༔ རིག་རྩལ་ལས་བྱུང་དམ་ཚིག་གི༔ ཕྱག་
རྒྱའི་དཀྱིལ་འཁོར་ཆེན་པོ་འདིར༔ བྱང་ཆུབ་བར་དུ་བརྟན་པར་བཞུགས༔ ཛྷཱ་ན་ཏིཥྛ
ཨཱ༔ ཨ༔ ནང་གསལ་གཞོན་ནུ་བུམ་སྐུ་ལས༔ རིག་པ་མི་འགྱུར་དཀྱིལ་འཁོར་ཤར་
རང་ངོ་ཤེས་པའི་བརྡ་ཡི་ཕྱག བླར་དོར་མེད་པའི་ངང་དུ་འཚལ༔ ཨ་ལ་ལ་ཧོ་་་་
ཨ༔ ཡུལ་དང་དབང་པོའི་རྟོག་ཚོགས་ཀུན༔ མཆོད་པའི་ཕྱག་རྒྱ་ཆེན་པོར་རྫོགས
རིག་པ་རང་སྣང་རྣམ་འཕྲུལ་གྱིས༔ ཆོས་དབྱིངས་རྒྱས་པར་བཀང་སྟེ་འབུལ༔ ཨོཾ་
ཨཱ༔ཧཱུྃ་ཛྙཱ་ན་དྷཱ་ཏུ་པཱུ་ཛ་ཧོ༔ ཨ༔ སྣང་སྲིད་ཐམས་ཅད་ཀློང་ལྔའི་དབྱིངས༔ ཡེ་ཤེས་
རང་གསལ་འདོད་ཡོན་ཚོགས༔ སྨན་གཏོར་རཀྟ་བྱང་ཆུབ་སེམས༔ གསལ་སྟོང་
འདུས་མ་བྱས་པར་བཞེས༔ ཨོཾ་ཨཱ༔ཧཱུྃ༔ ཨཱ༔ ཀ་དག་ངང་དུ་ཆོས་ཀུན་སྦྱོར༔ ལྷུན་
གྲུབ་རིག་པས་གཟུང་འཛིན་བསྒྲལ༔ ཟུང་འཇུག་འོད་གསལ་རྫོགས་པ་ཆེ༔ སྤང་
བླང་བསལ་བཞག་བྲལ་བར་མཆོད༔ ཨ་ཨ༔ ཨོཾ༔ བརྟན་གཡོའི་གཟུགས་རྣམས་
ཐམས་ཅད་ཀུན༔ སྣང་སྟོང་འདུས་མ་བྱས་པར་ཐིམ༔ ཟག་པ་ཟད་པའི་འོད་ཀྱི་ལུས
ཕྱག་འཚལ་ཡེ་ཤེས་སྐུ་མཆོག་ལ༔ ཨཱ༔ ཕྱི་ནང་སྒྲ་སྐད་ཇི་སྙེད་པ༔ གྲགས་སྟོང་
- 12 -



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
འགྲོ་འོང་བྲལ་བར་ཐིམ༔ འབྱུང་བ་རང་དེངས་གཞོམ་མེད་སྐད༔ ཕྱག་འཚལ་རྡོ་
རྗེའི་གསུང་མཆོག་ལ༔ ཧཱུྃ༔ གློ་བུར་གཟུང་འཛིན་རྟོག་པའི་ཚོགས༔ རིག་སྟོང་འོད་
གསལ་དབྱིངས་སུ་ཐིམ༔ དྲན་པ་རང་གྲོལ་གཉུག་མའི་ཡིད༔ ཕྱག་འཚལ་གདོད་
མའི་གནས་ལུགས་ལའོ༔ ཨ༔ ཨོ་ནི་ངོ་བོ་ཆོས་ཀྱི་སྐུ༔ ཨཱཡིག་རང་བཞིན་ལོངས་
སྤྱོད་རྫོགས༔ ཧཱུྃ་ནི་ཐུགས་རྗེ་སྤྲུལ་པའི་སྐུ༔ བཛྲ་དབྱེར་མེད་བློ་འདས་དབྱིངས༔ གུ་
རུ་ཡེ་ཤེས་ལ་མར་ཤར༔ སཾ་ཧེ་ཤྭ་ར་འཇིགས་མེད་པ༔ དཀྱིར་འཁོར་དབང་ཕྱུག་
ཆེན་པོར་བཞེངས༔ སིདྡྷི་དབྱིངས་རིག་དངོས་གྲུབ་མཆོག༔ ཧཱུྃ་གིས་བདག་དང་
གཉིས་སུ་མེད༔ ཕྱི་སྣོད་ཀློང་ལྔ་དབྱིངས་ཀྱི་དལ༔ ནང་བཅུད་ལྷུན་གྲུབ་རིག་པའི་
ལྷ༔ སྒྲ་གྲགས་འགྲོ་འོང་བྱ་རྩོལ་བྲལ༔ དྲན་རྟོག་ཀ་དག་ཟང་ཐལ་དང་༔ མི་གཡོ་མི་
སྨྲ་བསམ་བརྗོད་བྲལ༔ ཁྱབ་བརྡལ་ཆེན་པོའི་ངང་ནས་བཟླ༔ ཨོཾ་ཨཱ༔ཧཱུྃ་བཛྲ་གུ་རུ་སཾ་
ཧེ་ཤྭ་ར་སིདྡྷི་ཧུ་ཧཱུྃ་ཧཱུྃ༔ ཨ ཆོས་ཉིད་མངོན་སུམ་བྷནྡྷ་རུ༔ ཉམས་སྣང་གོང་འཕེལ་
ཚོགས་གཏོར་བཤམས༔ རིག་པ་ཚད་ཕེབས་འདོད་ཡོན་སྤྲིན༔ བློ་འདས་གདོད་
མའི་ལྷ་ལ་འབུལ༔ མཆོད་པའི་ཕྱག་རྒྱ་ཆེན་པོར་བཞེས༔ ཡིད་བྱེད་མཚན་མའི་
འཁྲུལ་པ་བཤགས༔ རླུང་སེམས་ཀ་དག་དབྱིངས་སུ་སྒྲོལ༔ རགས་ལུས་ལྷུན་གྲུབ་
ཆེན་པོར་ཟློག སྒོ་ཡུལ་རླུང་རིག་འོད་གསལ་ངང་༔ སྣང་བཞི་མཐར་ཕྱིན་དངོས་
གྲུབ་སྩོལ༔
ཨོཾ་ཨཱ༔ཧཱུྃ་མ་ཧཱ་ཛྷ་ན་ག་ཎ་ཙཀྲ་པཱུ་ཛཧོ༔ རྡོ་རྗེ་ཕུང་པོའི་གྲོང་ཁྱེར་དུ༔ གདོད་ནས་
དག་པའི་དཀྱིལ་འཁོར་ལ༔ ཆོས་ཉིད་གསལ་ཁྱབ་ཆེན་པོའི་ངང་༔ ཟག་མེད་བདེ་
བའི་ཕྱག་རྒྱས་རོལ༔ ཨ་ལ་ལ་ཧོ༔ ཨ༔ སེམས་བྱུང་ལྟར་སྣང་ལྷག་སྡུད་ཚོགས༔
སེམས་ཉིད་སྐྱེ་མེད་ཚོགས་ལྷག་བཞེས༔ གཟུང་འཛིན་གློ་བུར་བར་ཆད་དང་ཟས་་་་
འཁྲུལ་སྣང་ཞི་བའི་ཕྲིན་ལས་མཛོད༔ ཨ༔ དབྱིངས་ལས་ཡེ་ཤེས་རང་ཤར་བའི་
ཨེ་ཀ་ཙཱ་ཊི་རལ་གཅིག་མ༔ འོད་གསལ་རིག་པ་ཟང་ཐལ་སྐུ༔ ཁྱབ་འཇུག་ཆེན་པོ་
སྒྲ་གཅན་འཛིན༔ ཟུང་འཇུག་དྭངས་མའི་ཐིག་ལེ་འཛིན༔ རྡོ་རྗེ་དགྲ་འདུལ་ལེགས་
-13 -



ལྕེ་བཙུན་སྙིང་ཐིག མ ། །
པ་རྩལ༔ ཐུགས་རྗེའི་ཆོ་འཕྲུལ་བསམ་ཡས་པ༔ འབུམ་ཕྲག་དྲེགས་པའི་སྡེ་ཚོགས་
ཀུན༔ དགོངས་བརྡ་སྙན་ནས་བརྒྱུད་པ་ཡི༔ རྒྱལ་བ་རིག་འཛིན་རྣལ་འབྱོར་དབང་༔
ཇི་སྙེད་འདུས་པའི་ཚོགས་ཆེན་དང་༔ འཁོར་འདས་ཟིལ་གནོན་ཧེ་རུ་ཀ༔ དཔལ་
ཆེན་སཾ་ཧེ་ཤྭ་ར་ཡིས༔ ཇི་ལྟར་བཀའ་བསྒོས་དམ་བཞག་བཞིན༔ དུར་ཁྲོད་རོལ་
བའི་གནས་འདིར་སྦྱིན༔ ཁམས་ལྔ་དག་པའི་སྨན་ཕུད་དང་༔ འབྱུང་ལྔའི་དྭངས་མ་
བ་ལིཾ་ཏ༔ དུག་ལྔ་བསྒྲལ་བའི་དམར་ཆེན་པོ༔ དཔལ་གྱི་ཕམ་ཕབས་ཆེན་པོར་
བཞེས༔ ཐེག་མཆོག་ལམ་དུ་ཞུགས་པ་ལ༔ གློ་བུར་བདུད་བཞིའི་བར་ཆད་ཟློག༔
འཁོར་འདས་རུ་ཤན་དབྱེ་བའི་ཚེ༔ གཟུང་འཛིན་འཁྲུལ་བའི་ས་བོན་སྒྲོལ༔ རིག་པ་
ཀ་དག་ལྟ་བ་ལ༔ ཡིད་བྱེད་མཚན་མའི་རྟོག་པ་སྲུངས༔ རིག་རྩལ་མངོན་སུམ་སྣང་
བའི་ཚེ༔ རླུང་སེམས་འགྱུ་བ་དབྱིངས་སུ་ནོན༔ མཐར་ཐུག་གཞི་དབྱིངས་གཉུག་
མའི་ཀློང་༔ གཞི་སྣང་རིག་པའི་ཕྲིན་ལས་སྒྲུབས༔ ས་མ་ཡ་ཧོ ་་་་་་་
ཨ༔ མངོན་སུམ་ཡེ་ཤེས་ལས་བྱུང་བའི༔ ཉམས་སྣང་གོང་འཕེལ་ཕོ་བྲང་ནས༔ ཚད་
ཕེབས་དོན་གྱི་ལྷ་ཚོགས་ཀྱིས༔ བློ་འདས་ཆོས་ཟད་དངོས་གྲུབ་སྩོལ་ ཨ༔ གཟུང་
འཛིན་རྣམ་རྟོག་ལས་བྱུང་བའི༔ ལས་དང་ཉོན་མོངས་སྡིག་སྒྲིབ་ཀུན༔ རང་བཞིན་
སྐྱེ་མེད་ངང་ཉིད་དུ༔ འཁོར་གསུམ་མཚན་མ་བྲལ་བར་བཤགས༔ ཨ༔ གཞི་སྣང་
ཕྱག་རྒྱའི་དཀྱིལ་འཁོར་ལྷ༔ གཞི་དབྱིངས་གདོད་མའི་ཀློང་ཐུ་ཐིམ༔ སླར་ཡང་ཕྱིར་
གསལ་གཟུགས་ཀྱི་སྐུ༔ དུས་གསུམ་དུས་མེད་རྟག་ཏུ་ཤར༔ ཨ་ཨ་ཨ༔ ལྷུན་གྱིས་
གྲུབ་པའི་དགེ་ཚོགས་ཀུན༔ ཀ་དག་གཞོན་ནུ་བུམ་སྐུར་བསྔོ༔ ཟུང་འཇུག་ཁྱད་ཆོས་
དྲུག་ལྡན་གྱི༔ ཡེ་ཤེས་ཆེན་པོར་རོ་གཅིག་ཤོག༔ ཧོ༔ ལྟ་བ་ངང་བཞག་བློ་ལས་
འདས༔ ཆོས་ཀྱི་སྐུ་ཡི་བཀྲ་ཤིས་ཤོག༔ སྒོམ་པ་མངོན་སུམ་ཚད་ལ་ཕབས༔ ལོངས་
སྤྱོད་རྫོགས་སྐུའི་བཀྲ་ཤིས་ཤོག༔ སྤྱོད་པ་དབྱིངས་རིག་འདུ་འབྲལ་མེད༔ སྤྲུལ་
པའི་སྐུ་ཡི་བཀྲ་ཤིས་ཤོག༔ འབྲས་བུ་གཞི་སྣང་ཐིག་ལེ་ཆེར༔ དབྱེར་མེད་ཆེན་པོའི་
བཀྲ་ཤིས་ཤོག༔ འདི་ནི་རང་བཞིན་རྫོགས་པ་ཆེན་པོ་གསང་བ་མན་ངག་སྡེའི་ཀུན་
-14-



མན་ངག་ཐམས་ཅད་ཀྱི་རྒྱལ་བོ་ཡི་གེ་དུམ་གསུམ་པ་
བཟང་དོན་གྱི་ཕྲིན་ལས་རྡོ་རྗེ་སེམས་དཔའི་གསང་ཚིག་གོ༔ མན་ངག་གི་རྒྱལ་པོ་
ཀློང་ལྔའི་ཡི་གེ་ལས༔ དུམ་བུ་གཉིས་པའོ༔ དེ་ནས་གསང་བ་ངེས་པའི་གནས་་་་་་་
ཐམས་ཅད་གཅིག་ཏུ་བསྡུས་པ་མཐར་ཐུག་ཏུ་ལ་བཟླ་བའི་ཚིག་ཕྱི་མའི་ཕྱི་མ་་་་སས་
འདིའོ༔ ཨེ་མ་ཨེ་མ་མ་འོངས་པའི་སྐལ་ལྡན་རྣམས་སྙིང་ཏིག་སྙིང་པོའི་དོན་ལ་་་་་་
བསླབ་པར་འདོད་ན༔ གསང་བའི་གནད་གསུམ་གྱིས་ཉམས་སུ་བླང་བར་བྱའོ༔ ཨ་
ཨ་ཨ༔ སྔོན་འགྲོ་འཁྲུལ་གཞི་རྩད་ནས་གཅོད་པའི་གནད༔ དངོས་གཞི་འཁྲུལ་པ་
རང་སར་གྲོལ་བའི་གནད༔ རྗེས་འཁྲུལ་སྣང་ཡེ་ཤེས་སུ་རང་ཤར་བའི་གནད་དོ༔
ས་མ་ཡ༔ སྔོན་འགྲོ་འཁྲུལ་གཞི་རྩད་ནས་གཅོད་པའི་གནད་ནི༔ ལུས་མི་འགྱུར་བ་
རྡོ་རྗེའི་འདུག་སྟངས་ལ་གནས་པར་བྱའོ༔ :|:ཀྱི་
ངག་མི་སྨྲ་བ་ཧཱུྃ་གི་རང་སྒྲར་འཆར་བར་བྱའོ༔ ཡིད་མ་ཡེངས་པར་བྱུང་གནས་་་་་་་
འགྲོ་གསུམ་གཏན་ལ་དབབ་པར་བྱའོ༔ དེ་ཐམས་ཅད་དབྱིངས་ལས་བྱུང་ཞིང་་་་་་
དབྱིངས་སུ་བསྐྱལ་ལ་དབྱིངས་ལས་མ་གཡོས་པ་གནད་དོ༔ ས་མ་ཡ༔ དངོས་གཞི་
འཁྲུལ་པ་རང་སར་གྲོལ་བའི་གནད་ནི༔ ལུས་མི་འགྱུར་བ་རི་བོ་ཅོག་གཞག་གིས་
གཞི་བཟུང་ངོ་༔ ངག་མི་སྨྲ་བར་རྒྱ་མཚོ་ཅོག་གཞག་ཨར་ལ་གཏད་དོ༔ སེམས་མ་
ཡེངས་པར་རིག་པ་ཅོག་གཞག་ལ་ཟླའོ༔ དེ་ཐམས་ཅད་ངོ་ཤེས་རྩལ་རྫོགས་བརྟན་
པ་ཐོབ་པ་ནི་གནད་དོ༔ ས་མ་ཡ༔ རྗེས་འཁྲུལ་སྣང་ཡེ་ཤེས་སུ་རང་ཤར་བའི་གནད་
ནི༔ ལུས་མི་གཡོ་བ་བཞུགས་སྟངས་གསུམ་གྱིས་གཞི་བཟུང་ངོ་༔ ངག་མི་སྨྲ་བར་
གཟིགས་སྟངས་གསུམ་གྱིས་ཨར་ལ་གཏད་དོ༔ སེམས་མ་འཁྲུལ་བར་རིག་་་་་་
གདངས་རྡོ་རྗེ་ལུ་གུ་རྒྱུད་ཀྱི་སྦུབས་སུ་གཞུག་གོ༔ དེ་ཐམས་ཅད་ཀྱང་དབྱིངས་དང་
རིག་པ་དབྱེར་མེད་པར་མཉམ་པར་སྦྱར་བ་ནི་གནད་དོ༔ ས་མ་ཡ༔ ཨ་ཨ་ཨ༔ ཨེ་
མ་སྨོན་པ་སེང་དབང་ང་༔ ལུས་ཀྱི་རླུང་ཟད་ཡེ་ཤེས་རྒྱས༔ མ་རིག་སྒོ་ངའི་སྦྱབས་
ལས་གྲོལ༔ རང་རིག་འོད་གསལ་སྦུབས་སུ་འདུག སྒོ་གསུམ་གྱི་འཁྲུལ་བ་ཞིག་ཙ་
ན་ འཁྲུལ་གཞི་ཐམས་ཅད་ཡ་རེ་ཆ༔ འཁྲུལ་སྣང་གི་མདུད་པ་ཆོད་ཙ་ན༔ སེམས་
• 15-



པའི པར པ ལྕེ་བཙུན་སྙིང་ཐིག ད་དབར་འདས་
འཛིན་ཟེར་བ་ཐང་རེ་ཆད༔ འཁྲུལ་པ་ཡེ་ཤེས་སུ་ཤར་ཙ་ན༔ དག་སྣང་ཐམས་ཅད་
བསླུ་བའི་ཆོས༔ ཐམས་ཅད་དབྱིངས་སུ་ཐིམ་ཙ་ན༔ ཅི་ཡང་མ་ཡིན་ཅིར་ཡང་འཆར་
ཨེ་མ་ཨེ་མ་དམ་པའི་སྐུ་དྲན་ལགས༔ ཨེ་མ་འདའ་ཀའི་ཚིག་འདི་སྙིང་པོའི་དོན་
སྙིང་ཕྱུངས་ལག་མཐིལ་གཞག་པ་འདི་ལས་མེད༔ ཚིག་གི་ཐ་མ་དུས་མཐར་སྣང་་་་་
བར་ཤོག༔ ཟག་པ་རང་ཟད་འབྱུང་བ་རང་སར་དེངས༔ དྲན་པ་རང་གྲོལ་ཟང་ཐལ་
འོད་ཀྱི་ལུས༔ སེང་གེ་དབང་ཕྱུག་ཉིད་དང་མཉམ་པར་ཤོག༔ ཅེས་གསུངས་ནས་
འོད་གསལ་ཐིག་ལེ་ཆེན་པོ་ཡི་གེ་མེད་པའི་དབྱིངས་སུ་སྙོམས་པར་ཞུགས་སོ༔ མན་
ངག་གི་རྒྱལ་པོ་ཀློང་ལྔའི་ཡི་གེ་ལས༔ དུམ་བུ་གསུམ་པའོ༔ ས་མ་ཡ༔ སཾ་ཧེ་ཤྭ་ར་ཡེ
་ཤེས་སྐུའི༔ རྡོ་རྗེའི་ཞལ་ཆེམས་གནད་གཟེར་འདི༔ ཕྱི་རབས་ལས་ལྡན་སྐྱེས་བུས་
ཀྱང་༔ དབང་བཞིའི་དུས་སུ་སློབ་མ་ལཿ རིག་རྩལ་ངོ་སྤྲོད་མགུར་དུ་གདབ༔ ཁྲིད་
ཀྱི་དུས་སུ་ཉམས་ལེན་གྱི༔ ས་བཅད་མདོ་ཆིངས་ཉིད་དུ་བྱ༔ ཉམས་ལེན་དུས་སུ་མི་
འབྲལ་བར༔ གསེར་གྱིས་བྲིས་ཏེ་གཙུག་ཏུ་འཆང་༔ དུས་རྣམས་ཀུན་ཏུ་གདམས་
ངག་གི༔ རྒྱབ་ཡིག་གཅུད་ཕུར་ཆེན་པོར་ཟུངས༔ མཐོང་བས་ཉམས་ཀྱི་བབས་་་་་་་
འབྱུང་ན༔ འཆང་བས་དངོས་གྲུབ་སྟེར་བ་དང་༔ བསྒོམས་པས་གྲོལ་བ་སྨོས་ཅི་
དགོས༔ དེ་ཕྱིར་སྙིང་ཏིག་མཐར་ཐུག་གོ༔ ཞེས་ཡེ་ཤེས་ཀྱི་མཁའ་འགྲོ་མ་དཔལ་གྱི་
བློ་གྲོས་མས་གསུངས་སོ༔ ས་མ་ཡ༔ རྒྱ་རྒྱ་རྒྱ༔ ཁ་ཐཾ༔ གུ་ཧྱ༔ དྷུ་ཐིམ༔ འོད་
གསལ་སྤྲུལ་པའི་རྡོ་རྗེས་གསང་བའི་གནས་རྗེས་སུ་དྲན་པའི་ཆོ་འཕྲུལ་གྱིས་གཏན་ལ་ཕབས་པ་སྟེ་
འདིའི་སྣོད་དུ་གྱུར་པ་ཐམས་ཅད་འོད་གསལ་ཐེག་པ་མཆོག་གི་ལམ་ཁོ་ནས་གཞི་སྣང་ཐིག་ལེ་ཆེན་
པོར་མྱུར་དུ་ཕྱིན་པར་གྱུར་ཅིག༔
-16 -



བརྒྱུད་པའི་གསོལ་འདེབས་བཞུགས་སོ
༄༅། །ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བརྒྱུད་པའི་
1:|:/pད|གསོལ་འདེབས་བཞུགས་སོ། ། དོན་
སྲིད་ཞིའི་ཁྱབ་བདག་ཀུན་བཟང་གདོད་མའི་མགོན། །རང་བྱུང་རིག་པ་སྐུར་སྨིན་རྡོ་
རྗེ་སེམས། །རྩོལ་མེད་ཐེག་མཆོག་སྟོན་པ་དགའ་རབ་ལ། །གསོལ་བ་འདེབས་སོ་
དགོངས་པས་བྱིན་གྱིས་རློབས། །ཨ་ཏིའི་མཛོད་འཛིན་འཇམ་དཔལ་བཤེས་གཉེན་
ཞབས། །རིག་པ་རྩལ་གྱི་དབང་ཐོབ་ཤི་སོ་ཧ། །འཕོ་ཆེན་རྡོ་རྗེའི་སྐུར་བཞེངས་བི་
ལ་ལར། །གསོལ་བ་འདེབས་སོ་དགོངས་པས་བྱིན་གྱིས་རློབས། ། གང་དེས་རྗེས་
བཟུང་མི་སློབ་ལམ་མཐར་ཕྱིན། །
འོད་གསལ་སྐུ་བསྙེས་ལྕེ་བཙུན་སེང་གེ་དབང་། །གསང་འཛིན་མཁའ་འགྲོ་དཔལ་
གྱི་བློ་གྲོས་མར། །གསོལ་བ་འདེབས་སོ་དགོངས་པས་བྱིན་གྱིས་རློབས། །བི་མ་
ཡབ་སྲས་ཡེ་ཤེས་སྒྱུ་མའི་གར། །ཁྱབ་བདག་འོད་གསལ་སྤྲུལ་པའི་རྡོ་རྗེ་་་་་་་་་
ཞབས། །རབ་འབྱམས་རྩ་གསུམ་རྒྱལ་བའི་དཀྱིལ་འཁོར་ལ། །གསོལ་བ་འདེབས་
སོ་དགོངས་པས་བྱིན་གྱིས་རློབས། །རིམ་པར་དབང་གིས་སྨིན་གྲོལ་གཅིག་ཅར་་་་་
རྫོགས། །སེམས་སྦྱོང་ཉམས་ལེན་སྲིད་ཞིའི་འཆིང་ལས་གྲོལ། །སྒྲིབ་དག་ཚོགས་་་་
རྫོགས་མོས་གུས་ཚད་དུ་ཕྱིན། །བླ་མའི་བྱིན་རླབས་རྒྱུད་ལ་འཇུག་པར་ཤོག །སྒོ་
གསུམ་འཁྲུལ་པའི་གཞི་རྩ་དྲུངས་ནས་ཆོད། །ཀ་དག་རང་སྣང་རིས་མེད་མངོན་དུ་
གྱུར། །ལྷུན་གྲུབ་སྣང་བཞི་ཟད་སར་འཁྱོལ་ནས་ཀྱང་། །གཞོན་ནུ་བུམ་སྐུ་་་་་་
དབྱིངས་སུ་བྱང་ཆུབ་ཤོག །ཟག་པ་རང་ཟད་འབྱུང་བ་རང་སར་དེང་། །དྲན་པ་རང་
གྲོལ་ཟང་ཐལ་འོད་ཀྱི་ལུས། །སེང་གེ་དབང་ཕྱུག་ཉིད་དང་མཉམ་གྱུར་ནས། །གྲོལ་
བ་རྣམ་བཞིས་འཁོར་བ་དོང་སྤྲུག་ཤོག །ཅེས་པའང་བློ་གྲོས་མཐའ་ཡས་ཀྱིས་དབེན་་་་་་
པའི་གནས་སུ་སྦྱར་བ་དགེ་ལེགས་འཕེལ།། །།



འོ
ཏེ། ལྕེ་བཙུན་སྙིང་ཐིག་
༄༅། །ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་སྔོན་འགྲོའི་
ངག་འདོན་ཆུ་འབབས་སུ་བཀོད་པ་ཡེ་ཤེས་གསང་རྫོགས་
ག་མ་ཞེས་བྱ་བ་བཞུགས་སོ།། །། |
ན་མོ་གུ་རུ་ཝེ། འདིར་ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་སྔོན་འགྲོའི་ངག་འདོན་གྱི་རིམ་པ་
ལ་གསུམ། རྒྱུད་སྣོད་རུང་དུ་བྱ་བ་ཐུན་གྱི་སྔོན་འགྲོ། ཐུན་མོང་གི་སྔོན་འགྲོ་བློ་སྦྱོང་བདུན། ཁྱད་པར་
གྱི་སྔོན་འགྲོ་བསགས་སྦྱོང་ལྔའོ། །དང་པོ་ཐུན་གྱི་སྔོན་འགྲོ་ལ། སྒོ་གསུམ་རྣལ་དུ་དབབ། མདུན་གྱི་
ནམ་མཁར་བླ་མ་བསྒོམས་ལ་མོས་གུས་གདུང་ཤུགས་དྲག་པོས། དཔལ་ལྡན་རྩ་བའི་བླ་མ་་་་་
རིན་པོ་ཆེ། །སོགས་དང༌། དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་རིན་པོ་
ཆེ་མཁྱེན། བདག་གི་རྒྱུད་སྨིན་ཅིང་གྲོལ་བར་བྱིན་གྱིས་བརླབ་ཏུ་གསོལ། ཟ་་་་
ལམ་གྱི་རྟོགས་པ་ཁྱད་པར་ཅན་རྒྱུད་ལ་སྐྱེད་བར་བྱིན་གྱིས་བརླབ་ཏུ་གསོལ། ཚེ་་་
འདི་ཉིད་ལ་འོད་གསལ་རྫོགས་པ་ཆེན་པོའི་ལམ་མཆོག་མཐར་ཕྱིན་པར་བྱིན་གྱིས་
བརླབ་ཏུ་གསོལ། ཅེས་གསོལ་བ་བཏབ་མཐར་བླ་མ་རང་ལ་བསྡུས་ཏེ་མཉམ་པར་གཞག་་་་་་
གཉིས་པ་ཐུན་མོང་བློ་སྦྱོང་བདུན་གྱི་ངག་འདོན་ནི།
འདི་ལྟར་འདུས་བྱས་ཐམས་ཅད་ནི་མི་རྟག་པ་སྟེ་ཆུའི་ལྦུ་བ་ལྟ་བུའོ༔ འཁོར་བའི་
བདེ་བ་ཐམས་ཅད་ནི་འཕྲད་བདེ་བ་ལྟར་སྣང་ཡང་དོན་ལ་སྡུག་བསྔལ་ཏེ་དུག་གི་
འབྲས་བུ་སྨིན་པ་ལྟ་བུའོ༔ རྐྱེན་སྣ་ཚོགས་པ་ཐམས་ཅད་ནི་ཟིན་པའི་དུས་མེད་པ་སྟེ་
སྨིག་རྒྱུའི་ཆུ་ལ་བསྙེགས་པ་ལྟ་བུའོ༔ ཚེ་འདིའི་བྱ་བ་ཐམས་ཅད་ནི་རྣམ་པ་ཀུན་ཏུ་
དོན་མེད་པ་སྟེ་གཉིད་ཐུན་གཅིག་གི་རྨི་ལམ་བཟང་ངན་ལྟ་བུའོ༔ ཐར་པ་དམ་པའི་
འབྲས་བུ་ནི་ནམ་ཡང་སྡུག་བསྔལ་བར་མི་ལྡོག་སྟེ་འབྲུམ་ནད་བྱང་བའི་སྐྱེས་བུ་ལྟ་
བུའོ༔ བླ་མ་དམ་པའི་གདམས་ངག་ནི་ཐར་པའི་ཁང་བཟང་དུ་འཛེགས་པའི་ལམ་སྟེ་
ཐེམ་སྐས་བཟང་པོ་ལྟ་བུའོ༔ རྣམ་པར་མི་རྟོག་པའི་བསམ་གཏན་ནི་ཏིང་ངེ་འཛིན་
-18 -



སྔོན་འགྲོའི་ངག་འདོན་
ཐམས་ཅད་སྐྱེ་བའི་གཞི་སྟེ་ཞིང་ས་དུལ་བ་ལྟ་བུའོ༔ ཞེས་བརྗོད་ཅིང་བསམས་ལ་བབ་པ་ལས་
ངེས་འབྱུང་གི་བློ་བསྐྱེད། ལུས་སེམས་ཁོང་ཀློད། མིག་ཧ་རེ་བཞག སེམས་རྟོགས་མེད་ཀྱི་ངང་དུ་
དར་གཅིག་མཉམ་གཞག་གོ །གསུམ་པ་ཁྱད་པར་གྱི་སྔོན་འགྲོ་ལ་ལྔ་ལས། དང་པོ་སྐྱབས་འགྲོའི་
ངག་འདོན་ནི། སྐྱབས་ཡུལ་སོགས་དམིགས་པ་ཁྲིད་ཡིག་ལྟར་གསལ་བཏབ་ལ། ཨ༔ ཀ་དག་་་་་
གཏིང་གསལ་ཆོས་ཀྱི་སྐུ༔ ལྷུན་གྲུབ་རིག་རྩལ་ལོངས་སྤྱོད་རྫོགས༔ དབྱེར་མེད་་་་
ཐུགས་རྗེ་སྤྲུལ་པའི་སྐུར༔ རང་ངོ་ཤེས་པས་སྐྱབས་སུ་མཆི༔ གཉིས་པ་སེམས་བསྐྱེད་
ཀྱི་ངག་འདོན་ནི༔ ཧོ༔ གློ་བུར་འཁྲུལ་པའི་འགྲོ་བ་ཀུན༔ གདོན་ནས་རྣམ་དག་་་་་་་
དབྱིངས་ཀྱི་ངང་༔ ཡེ་ཤེས་རིག་པས་རང་གྲོལ་ཕྱིར༔ ཅོག་གཞག་ཆེན་པོར་སེམས་
བསྐྱེད་དོ༔ གསུམ་པ་སྒྲིབ་སྦྱོང་གི་ངག་འདོན་ནི། ཨ༔ བདག་ཉིད་ཐ་མལ་ལུས་ཀྱི་་་་་
དབུས། །རྩ་གསུམ་འཁོར་ལོ་བཞི་དང་བཅས། །དྭངས་གསལ་འོད་ཀྱི་རང་བཞིན་
གྱི། །མར་སྣེ་ལྟེ་འོག་སོར་བཞིའི་སྦུབས། །བླ་མ་དཔལ་ལྡན་རྡོ་རྗེ་སེམས། །དམར་
གསལ་ཞལ་གཅིག་ཕྱག་གཉིས་པ། །རྡོ་རྗེ་དྲིལ་འཛིན་ལོངས་སྐུའི་ཆས། །རང་འོད་
རིག་མའི་བདེ་བས་དགྱེ། །རྡོ་རྗེ་པདྨའི་དཀྱིལ་ཀྲུང་གིས། །པདྨ་ཟླ་བའི་གདན་གྱི་་༌༌་
སྟེང་། །དྭངས་མ་འོད་ལྔའི་ཀློང་ན་བཞུགས། །བླ་མ་རྡོ་རྗེ་སེམས་དཔའ་ལ། །མི་་་་
ཕྱེད་གུས་པས་གསོལ་བ་འདེབས། །བདག་གི་སྡིག་སྒྲུབ་ཉེས་ལྟུང་ཀུན། །བྱང་ཞིང་
དག་པར་བྱིན་གྱིས་རློབས། །རྩེ་གཅིག་གསོལ་བ་བཏབ་པ་ལས། །ཡེ་ཤེས་མ་་་་་
འབར་རྩ་འཁོར་ཁྱབ། །སྒོ་གསུམ་ཆ་མཉམ་སྡིག་སྒྲུབ་ཀུན། །བསྲེགས་སྦྱངས་རང་
ལུས་འོད་ཀྱི་སྐུ། །རྡོ་རྗེ་སེམས་དཔའི་གསང་གསུམ་དང་། །དབྱེར་མེད་མ་བཅོས་་་་་
ལྷུག་པར་ཤར། །ཅེས་བརྗོད་ཅིང་བསམས་ལ་ཡི་གེ་བརྒྱ་བ་ཅི་ནུས་བཟླ། མཐར་སྤྲོ་ཞིང་ནུས་ན།
ཨོཾ། ཐུགས་རྗེ་ཆེན་པོ་བཅོམ་ལྡན་རྡོ་རྗེ་སེམས། །
ཞེས་སོགས་བཤགས་རྒྱུད་ལས་འབྱུང་བའི་རུ་དྲའི་སྨྲེ་བཤགས་སམ། དེ་ཙམ་མི་ནུས་ན། མགོན་པོ་
བདག་ནི་སོགས་ངག་འདོན་སྤྱི་ལྟར་གྱི་སྒོ་ནས་བཤགས་སྡོམ་བྱའོ།། བཞི་བ་ཚོགས་བསོག་གི་ངག་
འདོན་ནི། མཐར་ནི་ཡེ་ཤེས་མེ་ལྕེ་ཡིས། །སྤྱི་བོ་ཧིཾ་ལས་བདུད་རྩི་དྲངས། །འཁོར་་་་་་
• 19 -



ལྕེ་བཙུན་སྙིང་ཐིག །
ལོའི་གནས་བཞིར་སོན་པ་ལས། །བླ་མ་སྐུ་བཞིའི་དཀྱིལ་འཁོར་པ། །དགའ་མཆོག་
ཁྱད་པར་ལྷན་སྐྱེས་ཀྱི། །ཡེ་ཤེས་ཆེན་པོའི་རབ་མཉེས་ནས། །བདེ་ཆེན་འབྲས་བུའི་
ཚོགས་ཆེན་རྫོགས། །རྡོ་རྗེ་བཞི་དང་དབྱེར་མེད་གྱུར། །ཅེས་བརྗོད་ཀྱང་བསམས་ལ།
མ་ཧཱ་སུ་ཁ་བཛྲ་ས་ཏཱ་ཨ་ཧཾ༔ ཞེས་ཅི་ནུས་བཟླས་མཐར་མཉམ་པར་འཇོག ལྔ་པ་བླ་མའི་བྱིན་
རླབས་ལམ་བྱེད་ཀྱི་ངག་འདོན་ལ། ཐོག་མར་ཚོགས་རྟེན་གསལ་གདབ་པ་ནི། ཀ་དག་གི་ངང་
ལས་སེང་གེ་དང་པདྨ་ཉི་མའི་ཁྲིའི་སྟེང་དུ་རང་ཉིད་གཉུག་མའི་ལྷ་དང་བླ་མ་དབྱེར་
མེད་པའི་ངོ་བོ་སི་ཧེ་ཤྭ་ར་རྣལ་འབྱོར་སྤྱོད་པ་ཁྲོ་འཛུམ་སྒེག་པའི་ཉམས་ཅན་ཁ་དོག་
དམར་སྨུག་མཉམ་གཞག་དང་སྐྱིལ་ཀྲུང་ཅན། དར་དང་རིན་པོ་ཆེ་དང་རུས་པའི་
རྒྱན་གྱིས་བརྒྱན་པ། སྐུ་ལུས་ཀྱི་ཆ་ཐམས་ཅད་རྩ་གསུམ་རྒྱལ་བ་རབས་འབྱམས་
ཏིལ་གོང་ཁ་ཕྱེས་པ་ལྟ་བུས་གང་བ། བ་སྤུའི་ཁུང་བུ་ཐམས་ཅད་ནས་རྡོ་རྗེ་ཡེ་ཤེས་
ཀྱི་མེ་ཁྲོ་ཆུང་གི་ཚོགས་དང་བཅས་པ་འཕྲོ་བས་བདུད་དང་བར་དུ་གཅོད་པ་ཐམས་
ཅད་སྲེག་པར་མཛད་པ། འཁོར་དུ་བརྒྱུད་གསུམ་གྱི་བླ་མ་དང་དཔའ་བོ་དང་མཁའ་
འགྲོ་ཚོགས་ཀྱིས་བསྐོར་བ། སྨིན་མཚམས་སུ་ཆོས་འབྱུང་དཀར་པོ་རྩ་བ་ཕྲ་བ་དབུ་
མ་ལ་ཟུག་ཅིང་། ཁ་གདེངས་གཡེལ་བའི་ཟུར་གཅིག་གྱེན་ལ་བསྟན་པའི་ནང་དུ་
བདེ་ཆེན་ཐིག་ལེ་དགའ་བ་འཁྱིལ་བ་དཀར་པོ་འོད་འབར་བ་གཡོན་སྐོར་དུ་དྲག་ཏུ་
འཁོར་བ། དེའི་ཐད་ཀའི་ནམ་མཁར་ངོ་བོ་རྩ་བའི་བླ་མ་རྣམ་པ་བི་མ་ལ་མི་ཏྲ་དཀར་
གསལ་ཤངས་རྩེར་སྐྱེ་མེད་ཡི་གེཨ་དཀར་པོས་མཚན་པ། ཕྱག་མཉམ་བཞག་་་་་་
བདུད་རྩིའི་ཐོད་ཞལ་བསྣམས་པ། དར་སྔོན་པོའི་སྟོད་གཡོགས་དང་ཆོས་གོས་་་་་
གསོལ་ཞིང་། ཞབས་རྡོ་རྗེ་སྐྱིལ་མོ་ཀྲུང་གིས་དགྱེས་ཡེ་རེ་བཞུགས་པ། སྣང་སྲིད་
ཐམས་ཅད་འཇའ་ཟེར་ཐིག་ལེར་མེར་མེར་ཤིག་ཤིག་གཡོ་བ། ་
སླར་ཡང་རང་གི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས་པས་སྐུ་གསུམ་གྱི་
ཞིང་རབ་འབྱམས་ནས་བསྒོམས་པ་དང་འདྲ་བའི་ཡེ་ཤེས་པ་བསམ་གྱིས་མི་ཁྱབ་པ་
སྤྱན་དྲངས་ཏེ་བདག་མདུན་རྣམས་ལ་སིམ་སིམ་ཐིམ་པར་མོས་ལ། ཨ༔ ངོ་བོ་ཆོས་་་་
- 20 -



སྔོན་འགྲོའི་ངག་འདོན་
སྐུའི་གཞལ་ཡས་ནས༔ ཀ་དག་བླ་མ་གཤེགས་སུ་གསོལ༔ རང་གྲོལ་ཆེན་པོར་བྱིན་
ཡོབས་ལ༔ འཁྲུལ་བ་དག་པའི་དབང་མཆོག་བསྐུར༔ རང་བཞིན་ལོངས་སྐུའི་ཞིང་
ཁམས་ནས༔ ལྷུན་གྲུབ་བླ་མ་གཤེགས་སུ་གསོལ༔ རིག་རྩལ་ཆེན་པོར་བྱིན་ཕོབ་
ལ༔ ཡེ་ཤེས་རྒྱས་པས་དབང་མཆོག་བསྐུར༔ ཐུགས་རྗེ་སྤྲུལ་སྐུའི་དཀྱིལ་འཁོར་
ནས༔ དབྱེར་མེད་བླ་མ་གཤེགས་སུ་གསོལ༔ སྣང་སྲིད་གཞིར་བཞེངས་བྱིན་ཕོབས་
ལ་ འཇའ་ལུས་རྡོ་རྗེའི་དབང་མཆོག་བསྐུར༔ ཧཱུྃ་ཧཱུྃ༔ ཡུལ་གྱི་མིང་ནི་བདེ་བ་ཆེ༔
མཁའ་འགྲོ་གསང་བའི་གནས་མཆོག་ནས༔ གདོན་མའི་མགོན་པོ་ཧེ་རུ་ཀ༔ སི་ཧེ་
ཤྭ་ར་གཤེགས་སུ་གསོལ༔ ཁྱེད་ཀྱི་རྗེས་སུ་བདག་བསྒྲུབ་ན༔ བྱིན་གྱིས་རློབས་ཕྱིར་
གནས་འདིར་དགོངས༔ གློ་བུར་འཁྲུལ་བའི་བར་ཆད་སོལ༔ འདུ་འབྲལ་མེད་པར་
དབང་བསྐུར་ཅིག༔ ཨོྃ་ཨཱ༔ཧཱུྃ་གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ ཞེས་དང༌། ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་
ཞེས་པས་བྱིན་དབབ་ཅིང་དམ་ཡེ་དབྱེར་མེད་དུ་བྱ། ཚོགས་གསོག་པའི་སླད་དུ་ཕྱག་འཚལ་བ་དང་
བཅས།
ཨ༔ སྣང་བཞི་མཐར་ཕྱིན་བླ་མ་ལ༔ འདུ་འབྲལ་མེད་པར་ཕྱག་འཚལ་ལོ༔ རླུང་
སེམས་དག་པའི་མཆོད་སྤྲིན་འབུལ༔ སྡིག་ལྟུང་འདུས་མ་བྱས་པར་བཤགས་་་་་
གཉིས་འཛིན་བྲལ་བས་རྗེས་ཡི་རང་༔ བརྗོད་མེད་ཆོས་འཁོར་བསྐོར་བཞིན་དུ་
ཡོངས་གྲུབ་ཆེན་པོར་བཞུགས་གསོལ་འདེབས༔ དགེ་ཚོགས་འོད་གསལ་དབྱིངས་
སུ་བསྔོ༔ ཞེས་ཡན་ལག་བདུན་པ་འབུལ། དེ་ནས་བྱིན་རླབས་འཇུག་པའི་སླད་དུ་མདུན་གྱི་བླ་མ་
ལ་མོས་གུས་ཤུགས་དྲག་ཏུ་བསྐྱེད་དེ་སྤྲོ་ན་བརྒྱུད་པའི་གསོལ་འདེབས་དང་། གང་ལྟར་ཡང་། འོད་
གསལ་སྣང་བཞི་མཐར་ཕྱིན་ནས༔ རིག་པ་མི་འགྱུར་སྐུ་ལྔར་བཞེངས༔ འཇའ་ལུས་
འཕོ་ཆེན་དྭངས་མའི་གཟུགས༔ འཆི་མེད་བི་མ་མི་ཏྲ་ཀྱེ༔ བདག་ལ་ཐུགས་རྗེས་་་་་
བརྩེར་དགོངས་ནས༔ མངོན་སུམ་བྱིན་རླབས་དེང་སྩོལ་ཅིག༔ ཅེས་གསོལ་འདེབས་་་་་
དང༌། ཨོཾ་ཨཱ༔ཧཱུྃ་གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ ཞེས་པའི་བཟླས་པ་རྩེ་གཅིག་ཏུ་བྱས་མཐར་དབང་
བླང་བ་ནི། སླར་ཡང་གསོལ་བ་ལན་གསུམ་བཏབ་པས། བླ་མའི་དཔྲལ་བའི་ཨོཾ་ལས་འོད་་་་
- 2 -



ལྕེ་བཙུན་སྙིང་ཐིག་
ཟེར་དཀར་པོ་ཟླ་བ་ཤར་བ་ལྟ་བུ་དང་རང་འདྲའི་སྐུ་དཔག་ཏུ་མེད་པ་བྱུང་། རང་གི་
དཔྲལ་བར་ཐིམ། ལུས་རྩའི་སྒྲིབ་པ་དག སྤྲོས་བཅས་བུམ་པའི་དབང་ཐོབ། སྣང་
སྲིད་གཞིར་བཞེངས་ཀྱི་དཀྱིལ་འཁོར་བསྒོམ་པ་ལ་དབང་། ས་བརྒྱད་པ་ནོན་་་་
འབྲས་བུ་སྐུ་ལྔ་ཐོབ་པའི་སྐལ་བ་ཅན་དུ་བྱས། བླ་མའི་མགྲིན་པའི་ཨཱལས་འོད་
ཟེར་དམར་པོ་འཆར་ཁའི་ཟེར་ལྟ་བུ་དང་། ཨཱ་ལི་ཀཱ་ལིའི་ཕྲེང་བ་དཔག་ཏུ་མེད་པ་
བྱུང༌། རང་གི་མགྲིན་པར་ཐིམ། ངག་རླུང་གི་སྒྲིབ་པ་དག སྤྲོས་མེད་གསང་བའི་
དབང་ཐོབ། སྐྱེ་མེད་རང་བྱུང་རྡོ་རྗེའི་བཟླས་པ་ལ་དབང་། ས་བཅུ་གཅིག་པ་ནོན།
འབྲས་བུ་གསུང་ལྔ་ཐོབ་པའི་སྐལ་བ་ཅན་དུ་བྱས། སྔ་མའི་ཐུགས་ཀའི་ཧཱུྃ་ལས་འོད་
ཟེར་སྔོན་པོ་མཐིང་ཞུན་གྱི་དངས་མ་ལྟ་བུ་དང་། ཨ་ཡིག་མཐིང་གསལ་དཔག་ཏུ་
མེད་པ་བྱུང༌། རང་གི་སྙིང་གར་ཐིམ། ཡིད་ཐིག་ལེའི་སྒྲིབ་པ་དག ཤིན་ཏུ་སྤྲོས་མེད་
ཤེར་དབང་ཐོབ། བདེ་ཆེན་འོད་གསལ་གྱི་ཡེ་ཤེས་བསྒོམས་པ་ལ་དབང་། ས་བཅུ་
གསུམ་པ་ནོན། འབྲས་བུ་ཐུགས་ལྔ་ཐོབ་པའི་སྐལ་བ་ཅན་དུ་བྱས། སྔ་མའི་གནས་
གསུམ་ཀ་ནས་འོད་ཟེར་འསྔའ་ཚོན་ཤར་བ་ལྟ་བུ་དང་། ཙིཏྟ་རིན་པོ་ཆེའི་སྦུབས་
ནས་འོད་ལྔའི་གོང་བུ་ཚོན་གང་བ་བྱུང༌། རང་གི་གནས་གསུམ་དང་། སྙིང་དབུས་སུ་
ཐིམ། ཆ་མཉམ་ཡེ་ཤེས་ཀྱི་སྒྲིབ་པ་དག རབ་ཏུ་སྤྲོས་མེད་བཞི་པ་ཐོབ། ཀ་དག་
ལྷུན་གྲུབ་ཟུང་འཇུག་བསྒོམ་པ་ལ་དབང་། ཡེ་ཤེས་ཇ་མའི་ས་ནོན། འབྲས་བུ་ཡོན་
ཏན་དང་ཕྲིན་ལས་རྣམ་ལྔ་འགྲུབ་པའི་སྐལ་བ་ཅན་དུ་བྱས་སོ། །མཐར། སྔ་མ་ཉིད་
དགྱེས་པས་འོད་དུ་ཞུ་སྟེ་སྨིན་མཚམས་ཀྱི་དགའ་བ་འཁྱིལ་བའི་དབུས་སུ་ཐིམ་པས་
ཐིག་ལེ་དཀར་པོ་ཨ་ཡིག་གིས་མཚན་པ་སྲན་མ་ཙམ་དངས་གསལ་གཡོ་མེད་དུ་གྱུར་
བར་བསམས་ལ་སེམས་གཏད་དེ་རིག་སྟོང་གཉུག་མའི་ངང་བསྐྱངས་ནས་དེ་ཁོ་ན་ཉིད་ལ་མཉམ་པར་
བཞག ཐུན་ལས་ལྡང་བ་ན། དགེ་བ་འདི་ཡིས་མྱུར་དུ་བདག །དཔལ་མགོན་བླ་མ་་་་སས་
འགྲུབ་གྱུར་ནས། །སོགས་བསྔོ་སྨོན་ཅི་རིགས་པ་དང་བཅས་ཐུན་མཚམས་ཀྱི་སྤྱོད་ལམ་ལ་་་་བས་
འཇུག་པར་བྱའོ། །འདི་རྣམས་ཀྱི་དམིགས་རིམ་ཞིབ་ཆ་ཁྲིད་ཡིག་ལས་ཤེས་པར་བྱའོ། །སྔོན་འགྲོ་
-22-



སྔོན་འགྲོའི་ངག་འདོན་
སྦྱང་སྐབས་ཐུན་མོང་བློ་སྦྱོང་བདུན་རེ་རེ་ནས་ཐུན་དུ་བཅད་དེ་མྱོང་བ་ཐོན་པ་དང༌། ཁྱད་པར་རྣམ་
པར་མི་རྟོག་པ་ལ་བརྟེན་ནས་སེམས་སྦྱང་བས་ཞི་ལྷག་གི་ཏིང་ངེ་འཛིན་ཅི་རིགས་རྒྱུད་ལ་འབྱོངས་
བར་བྱ། སྐྱབས་འགྲོ་སོགས་གྲངས་ཀྱི་དབང་དུ་བྱས་ན་སྐྱབས་སེམས། ཡིག་བརྒྱ། ཚོགས་བསོག་
གི་སྔགས་རྣམས་འབུམ་ཐེར་ཁ་སྐོང་བཅས་དང་། ཡན་ལག་བདུན་པ་དང་སྦྲགས་ཕྱག་འབུམ་ཐེར་
གྲུབ་ནའང་ཤིན་ཏུ་ལེགས། ཁྱད་པར་གསོལ་འདེབས་འབུམ་ཐེར་དང་། གསོལ་འདེབས་ཀྱི་བསྙེན་
པ་འབུམ་ཕྲག་བཅུ་སོགས་མ་མཐར་བྱས་ཏེ་ཉམས་སུ་བླང་ཞིང་། གཙོ་བོར་སོ་སོའི་ཉམས་མྱོང་དང་།
རྟགས་ཐོན་པའི་བར་དུ་འབད་ན་དངོས་གཞིའི་ཉམས་རྟོགས་ཀྱི་ཡོན་ཏན་སྐྱེ་བ་ལ་ཚེགས་མེད་པས་
སྔོན་འགྲོའི་གཞི་ཐེངས་པ་ངེས་པར་བྱའོ། །ཞེས་པའང་ཁྲིད་ཡིག་སྙིང་པོའི་བཅུད་དྲིལ་བ་ཐིག་ལེ་གསང་
རྫོགས་ལས་ཇི་ལྟར་འབྱུང་བ་ཅུང་ཟད་སྤྲོས་ཏེ་འོད་གསལ་སྤྲུལ་པའི་རྡོ་རྗེས་ངག་འདོན་ཁོ་ན་ཁྲིགས་སུ་
བསྡེབས་པའི་དགེ་བས་འབྲེལ་ཚད་ཀུན་བཟང་གདོད་མའི་གོ་སར་དབུགས་འབྱིན་པའི་རྒྱུར་གྱུར་ཅིག།



ལྕེ་བཙུན་སྙིང་ཐིག་
༄༅། །ལྕེ་བཙུན་ཆེན་པོའི་བི་མ་ལའི་སྙིང་ཐིག་གི་སྨིན་བྱེད་ །
ལག་ལེན་གསལ་བར་བཀོད་པ་གསེར་འགྱུར་རྩི་མཆོག་ཅེས་
བྱེད་པ་དང་༡༢ འོ་བྱ་བ་བཞུགས་སོ། །བདག་་ : ས བ
ན་མོ་གུ་རུ་སི་ཧེ་ཤཱ་རཱ་ཡ། འབྱུང་བཞིའི་འོད་དུ་དེངས་པའི་མགོན་དེ་དང་། །དབྱེར་
མེད་འོད་གསལ་ཡེ་ཤེས་ཀློང་ཆེན་ནས། །སྤྲུལ་པའི་གར་རོལ་རྡོ་རྗེ་གསུམ་གྱི་བདག་
།གུས་པས་བསྙེན་ནས་རིམ་པ་རྣམ་གསལ་བྱ། །
གང་ཞིག་བཅུད་དང་ལྡན་པའི་སློབ་དཔོན་གྱིས་སྣོད་དང་ལྡན་པའི་སློབ་མ་ལ་རྗེས་སུ་དྲན་པའི་ཟབ་
གཏེར་སྙིང་ཐིག་ཀུན་གྱི་བཅུད་ཕུར་ཆེན་པོ་འདིའི་རིམ་པ་དབང་གི་བྱ་བ་བགྱིད་པ་ལ་གསུམ། སྦྱོར་
དངོས་རྗེས་སོ། །དང་པོ་སྦྱོར་བ་ལ་གཉིས། ཡོ་བྱད་ཀྱི་གཤོམ་བཀོད། བདག་དང་དབང་རྫས་ནུས་
ལྡན་དུ་བསྒྲུབ་པའོ། །དང་པོ་ནི། གནས་དབེན་ཅིང་ཟིལ་ཆེ་བར་དུས་ཡར་མར་གྱི་ཚེས་བཅུ་ལ་་་་་་
སོགས་པར། སྟེགས་བུ་ཁེབས་ལྡན་གྱི་སྟེང་དུ་དཀྱིལ་འཁོར་འོད་ལྔའི་མུ་ཁྱུད་ཟླུམ་པོར་བསྐོར་བའི་
ལྟེ་བ་མཐིང་ནག་ཅན་གྱི་དབུས་སུ་མཉྫིལ་བུམ་པ་དྲི་བཟང་འོ་ཆབ་ཉེར་ལྔའི་རྫས་སྦྱར་བས་བཀང་་་་་
ཞིང་ཨ་ཡིག་དཀར་པོས་མཚན་པའི་བར་བྷནྡྷ་མཚན་ལྡན་བདུད་རྩིས་བཀང་བ་དང་། དེ་སྟེང་རང་་་་
བྱུང་ཤེལ་རྡོ་དྲི་མ་མེད་པ་རྣམས་བརྩེགས་མར་བཤམ། བཀའ་སྲུང་མ་གཟའ་དམ་གསུམ་གྱི་གཏོར་
མ་རྒྱན་ལྡན་དང་གདུགས་ཅན། སྨན་གཏོར་རཀྟ། ཕྱི་མཆོད་རྣམས་སྤྱི་མཐུན་དང༌། ཚོགས་ཀྱི་ཡོ་་་་
བྱེད། སྔོན་གཏོར་དང་སྲུང་མའི་གཏོར་འབུལ་སོགས་འདུ་བྱའོ། །གཉིས་པ་ནི། གསོལ་འདེབས་་་་་
སྔོན་དུ་འགྲོ་བས་གཏེར་གཞུང་ཀུན་བཟང་དོན་གྱི་ཕྲིན་ལས་ཀྱི་སྐྱབས་སེམས་ཡན་ལག་བདུན་པ་ལ་
བགེགས་གཏོར་བསྔོས་ཏེ་མཚམས་གཅོད་པ་ནས་བརྩམ་གཞུང་ཉིད་མཐར་ཆགས་སུ་བཏང་། རང་
བྱུང་སྣང་སྲིད་གཞིར་བཞེངས་དག་པ་རབ་འབྱམས་དབྱིངས་རིག་ཐིག་ལེ་གཅིག་ཏུ་རྫོགས་པའི་་་་་
དཀྱིལ་འཁོར་གསལ་འདེབས་པ་དང་། བྱ་རྩོལ་བློ་དང་བྲལ་བའི་ངང་བཞག་ཁྱབ་བདལ་ལྷུན་་་་་་་
འབྱམས་ཆེན་པོའི་བཟླས་པ་བྱས་པ་ཙམ་གྱིས་ཆོག་ཀྱང་། རྟོགས་གོམས་གདེངས་སུ་མ་གྱུར་པས་
- 24-



ལྕེ་བཙུན་སྙིང་ཐིག་གི་སྨིན་བྱེད་དབང་གི་ལག་ལེན
ཁྲིད་རིམ་ལྟར་སྤྲོ་ན། སྤྱན་འདྲེན་དང་བཞུགས་གསོལ་གྱི་རྗེས་སུ་གཞུང་དུམ་བུ་དང་པོའི་བླ་མའི་
བྱིན་རླབས་ལམ་དུ་བྱ་བའི་སྐབས་ལྟར། འོད་གསལ་སྣང་བཞི་མཐར་ཕྱིན་སོགས་གསོལ་འདེབས་
དང་སྔགས་ཅི་འགྲུབ་བཟླས་ནས་དབང་བཞི་བླང༌། སྨིན་མཚམས་སུ་བསྟིམས་ནས་ཕྱག་མཆོད་
བསྟོད་པའི་བར་དུ་བཏང་། བཟླས་པའི་སྐབས་སྨིན་མཚམས་ཀྱི་འོད་ཟེར་སྤྲོ་བསྡུའི་དམིགས་པའང་
སྔ་མའི་འཕྲོས་ལྟར་བྱ། དབྱངས་གསལ་དང་རྟེན་སྙིང་བཟླས་པས་བུམ་ཐོད་བྱིན་བརླབ། ཡེ་ཤེས་སྐུ་
མཆོག་གི་བཤགས་པ་དང་། ཚོགས་མཆོད་རིམ་གསུམ་ཕུལ་ཏེ་རང་བཞིན་གཞིའི་ཀུན་ཏུ་བཟང་པོ་
ལས་བླ་མ་ཧེ་རུ་ཀའི་སྐུར་བཞེངས་པའི་དགོངས་པ་ལ་ཐ་མལ་འཁྲུལ་ཞེན་གྱིས་བར་མ་ཆོད་པར་སློབ་
མ་རྗེས་སུ་བཟུང་ངོ༌། །གཉིས་པ་དངོས་གཞི་དབང་ལའང་གཉིས། འཇུག་པ་དང༌། དབང་དངོས་
སོ། །དང་པོ་ནི། སྣོད་དུ་རུང་ངེས་པའི་སློབ་མ་གཅིག་གམ་བདུན་ལས་མི་མང་བ་ཁྲུས་ནས་དབྱུང་།
བགེགས་གཏོར་སྤྱི་ལྟར་བསྔོས་ལ་མཚམས་གཅོད་སྲུང་འཁོར་བསྒོམ། སེམས་བསྐྱེད་གསལ་གདབ་
ལ་ཆོས་བཤད་ཇི་ལྟར་འོས་པ་དང་ཁྱད་པར། དེའང་ཐེག་པ་རིམ་དགུའི་མཐར་ཐུག་གི་སྐྱེལ་
སོ་རྩོལ་མེད་བློ་འདས་ཨ་ཏི་ཡོ་ག་ལ་སེམས་ཀློང་མན་ངག་གི་སྡེ་ཆེན་པོ་གསུམ་དུ་
བཞུགས་ཤིང་དེ་རྣམས་ཀྱི་རྒྱུད་ལུང་མན་ངག་གི་སྐོར་མཐའ་ཡས་པ་ཞིག་གངས་་་་་
ཅན་འདིར་ཡང་བཀའ་སྲོལ་རིམ་པ་མང་དུ་བྱོན་ཅིང་གདོད་མའི་གྲོལ་སར་འཇའ་་་་
ལུས་འཕོ་བ་ཆེན་པོའི་གྲུབ་མཐའ་སྙོགས་པ་བསམ་གྱིས་མི་ཁྱབ་པ་བྱུང་། སྡེ་གསུམ་
གྱི་མཐར་ཐུག་མན་ངག་སྙིང་ཐིག་ཆེན་མོ་ལའང་ཕྱི་ནང་གསང་བ་ཡང་གསང་བླ་ན་
མེད་པའི་དབྱེ་བས་ཕྱེ་བ་དང་། །
པད་འབྱུང༌། བི་མ། བེ་རོ་བཅས་སློབ་དཔོན་རྣམ་པ་གསུམ་གྱི་བཀའ་སྲོལ་ཐ་དད་
པར་བྱོན་པ་ལས་སྐབས་སུ་བབ་པ་ནི། འཆི་མེད་ཡེ་ཤེས་ཀྱི་སྐུ་ཅན་པཎ་ཆེན་བི་མ་
ལ་མི་ཏྲའི་གདམས་ཟབ་དང་རྗེས་སུ་འབྲེལ་བ་སྟེ། དང་པོ་ཇི་ལྟར་བྱུང་བའི་ཚུལ་་་་
གཞུང་ཉིད་ལས། འདི་སྐད་བདག་གིས་ཐོས་པ་དུས་གཅིག་ན༔ སོགས་གཏེར་་་་་
གཞུང་ལྟར་བརྗོད་དེ། ལྕེ་བཙུན་སཾ་ཧེ་ཤྭ་ར་བདག་ཉིད་བསྒོམ་པར་བྱའོ། །ཞེས་་་་་
པས་ཐོག་དྲང་། མན་ངག་རྒྱལ་པོ་ཀློང་ལྔའི་ཡི་གེ་དུམ་བུ་གསུམ་པ་ཉིད་ཞལ་ཆེམས་
- 25 -



ལྕེ་བཙུན་སྙིང་ཐིག་
གནད་གཟེར་གྱི་ཚུལ་དུ་ལེགས་པར་བཀའ་སྩལ་ནས་འོད་གསལ་ཐིག་ལེ་ཆེན་པོ་ཡི་
གེ་མེད་པའི་དབྱིངས་སུ་སྙོམས་པར་ཞུགས། དེ་ནས་ཡེ་ཤེས་མཁའ་འགྲོ་དཔལ་གྱི་
བློ་གྲོས་མ་ལ་སོགས་པས་གསང་བ་ཆེན་པོ་ཀློང་ལྔའི་བརྡ་རིས་སུ་གཅེས་པར་བཟུང་
བ་ལ། དེང་སང་གཏེར་རྙིང་ཕལ་མོ་ཆེའི་འབྲས་བུ་དང་སྒྲུབ་པའི་དུས་ཡོལ་ནས་ལུང་
དང་རྟགས་ཙམ་འཛིན་པའི་དུས་ལ་བབས་པ་ན། གཞུང་ཉིད་ལས་ཇི་སྐད་དུ། འདི་
ནི་མ་འོངས་སྙིགས་མ་ལྔ༔ སོགས་ནས། འགའ་ཞིག་ལ་ཕན་པར་འགྱུར་རོ༔ ཞེས་
བསླུ་མེད་རྡོ་རྗེའི་ལུང་གིས་བསྟན་པ་ལྟར་སློབ་དཔོན་ཆེན་པོ་འཇམ་དཔལ་བཤེས་
གཉེན་དང་པཎ་ཆེན་བི་མ་མི་ཏྲའི་ཡེ་ཤེས་རོལ་པ་གཅིག་ཏུ་འདུས་པའི་རང་་་་་་་་
གཟུགས། གཏེར་འབྱིན་མཁས་གྲུབ་རྒྱ་མཚོའི་འཁོར་ལོས་སྒྱུར་བ་བཀའ་བབས་
བདུན་གྱི་མངའ་བདག་པདྨ་འོད་གསལ་མདོ་སྔགས་གླིང་པའམ་འོད་གསལ་སྤྲུལ་
པའི་རྡོ་རྗེ་དགུང་གྲངས་ཉེར་བཞིར་སོན་པ་ཆུ་མོ་ཡོས་ཀྱི་ལོའི་སྣོན་ཟླ་བའི་ཡར་ཚེས་
བརྒྱད་ཀྱི་ཉིན་པར་འུ་ཡུག་གི་མཐིལ། རམ་སྡིངས་མ་དགོན་དང་ཉེ་བར་ཕེབས་པའི་
དུས་ཀྱི་ཚེ་ཐ་མལ་གྱི་སྣང་བ་དབྱིངས་སུ་ཐིམ་པའི་འོད་གསལ་གྱི་སྣང་ཆར་ལྕེ་བཙུན་
ཆེན་པོ་འོད་ལུས་སུ་གཤེགས་པའི་གནས་དུས་སྟོན་འཁོར་གྱི་ཚོམ་བུའི་བཀོད་པ་ཇི་
ལྟ་བ་བཞིན་གསལ་བར་ཤར་ཅིང་མན་ངག་གི་གཞུང་བཀའ་སྩལ་པ་ཉིད་ཐུགས་ལ་
བཀྲ་ལམ་གྱིས་སད་པ་ལྟར་གསང་བའི་གནས་རྗེས་སུ་དྲན་པའི་ཆོ་འཕྲུལ་ཆེན་པོས་
གཏན་ལ་ཕབ་སྟེ་ཤིན་ཏུ་གསང་བའི་རྒྱས་བཏབ། ཕྱིས་དགུང་གྲངས་སོ་བརྒྱད་དུ་
སོན་པ་མེ་མོ་སྦྲུལ་གྱི་ལོར་སྔགས་སྲུང་ཨེ་ཀ་ཛཱ་ཊིས་གསང་སྒོ་དབྱེ་བར་བསྐུལ་བ་
ལྟར་ཐོག་མར་ཁོ་བོ་ལ་སྨིན་གྲོལ་ཚང་ཕྲུགས་སུ་སྩལ། རིམ་གྱིས་སྐལ་པ་དང་ལྡན་
པ་རྣམས་གདོད་མའི་གྲོལ་སར་དབུགས་འབྱིན་པར་མཛད་པའི་ཟབ་ཆོས་མཁའ་
འགྲོའི་ཁ་རླངས་ཀྱི་ངད་པ་ཐོ་ལེ་བ་ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་རིམ་
པ་དབང་གི་ཆོ་ག་བསྒྲུབ་པ་ལ་སོགས་གྱིས་མཚམས་སྦྱར་ནས་མཎྜལ་འབུལ་དུ་
གཞུག ཐལ་མོ་མེ་ཏོག་དང་བཅས་གུས་པ་ཆེན་པོས་གསོལ་བ་འདེབས་པ་འདིའི་
- 26 -



ལྕེ་བཙུན་སྙིང་ཐིག་གི་སྨིན་བྱེད་དབང་གི་ལག་ལེན
རྗེས་བཟློས་མཛོད། ཀྱེ་ཀྱེ་བླ་མ་སོགས་དབང་གཞུང་ལྟར་ལན་གསུམ་ཞུས་བའི་ལན་ཏུ་སློབ་
དཔོན་གྱིས། ཨེ་མ་རིགས་ཀྱི་བུ༔ སོགས་ནས། སྒྲུབ་པར་བགྱིད་དམ༔ ཞེས་དྲིས་པའི་ལན་
གསོལ་བར་མོས་ལ་འདིའི་རྗེས་ཟློས། ཨེ་མ་བླ་མ་རིན་པོ་ཆེ༔ སོགས། ཇི་ལྟར་ཁས་བླངས་
པའི་ཐ་ཚིག་ལས་ནམ་ཡང་འདའ་བར་མི་བཟོད་པའི་དཔང་པོར་དམ་ཚིག་བདུད་
རྩིའི་ཆུ་སྦྱིན་པ་སྙིང་གི་དབུས་སུ་ཐིམ་པར་མོས་ཤིག དམ་ཆུ་སྦྱིན་ལ། བཛྲ་ས་མ་ཡ་ཨ་
མིཏ་ཐ་ཋ་ཋ
དམ་བཅས་པ་རབ་ཏུ་བརྟན་པའི་ཕྱིར་རྡོ་རྗེའི་བྲོ་བོར་བ་འདིའི་རྗེས་ཟློས། བཛྲ་ས་
མ་ཡ་ན་ར་ཀན༔ ཅེས་རྡོ་རྗེ་མགོར་བཞག དེ་ནས་ཐོག་མ་གསང་བ་སྙིང་ཐིག་ཆེན་་་་་་
མོའི་དགོངས་པ་སྔོན་འགྲོ་སེམས་སྦྱོང་བདུན་གྱི་རིམ་པ་རྣམས་ལ་འདི་ལྟར་བློ་ངེས་
པར་མཛོད་ཅིག ཨེ་མ་རིགས་ཀྱི་བུ་རྣམས༔ འདི་ལྟར་འདུས་པས་ཐམས་ཅད་ནི་
སོགས་ནས། དར་ཅིག་མཉམ་པར་འཇོག་མཛོད༔ ཅེས་ཅུང་ཟད་མཉམ་པར་བཞག
དེས་སྔོན་འགྲོ་སེམས་སྦྱོང་གི་རིམ་པ་སོང་ནས་རྒྱུད་རྣམ་པར་དག་པར་བྱ་བ་་་་་་
སླད་དུ། ཀུན་རྫོབ་གཉིས་སུ་འཛིན་པའི་བློས་བྱས་ཀྱི་རྟོག་གོམས་མ་ཡིན་པར་་་་་
དོན་དམ་གདོད་མའི་གནས་ལུགས་རང་བྱུང་རང་གསལ་ཆེན་པོའི་དགོངས་པ་གསལ་འདེབས་པ་
གཞིར་བྱས་ནས། དང་པོ་སྐྱབས་སུ་འགྲོ་བ་ལ་ཆོས་ཐམས་ཅད་ཀྱི་དབྱིངས་ཀ་དག་གི་
ངོ་བོ་ཆོས་སྐུ། རིག་རྩལ་ལྷུན་གྲུབ་ཀྱི་འོད་གདངས་ལོངས་སྐུ། དེ་གཉིས་དབྱེར་་་་་
མེད་པའི་རྩལ་སྣང་ཅིར་ཡང་འཆར་བ་སྤྲུལ་སྐུ། དེ་གསུམ་ཀའང་གུད་ན་བཙལ་དུ་
མེད་དེ་རང་གི་སེམས་ཉིད་ངོ་བོ་སྟོང་པ། རང་བཞིན་གསལ་བ། དབྱེར་མེད་སྐུ་་་་་
གསུམ་གྱི་བདག་ཉིད་རིག་སྟོང་རང་ངོ་ཤེས་པའི་ངང་དུ་སྐྱབས་སུ་འགྲོ་བའི་དོན་་་་་་
ཤེས་པས་འདིའི་རྗེས་ཟློས། ཨ༔ ཀ་དག་གཏིང་གསལ་སོགས་ལས་བྱང་ལྟར་ལན་་་་
གསུམ། གློ་བུར་རྟོག་འཁྲུལ་གྱི་གཞན་དབང་དུ་གྱུར་པའི་སེམས་ཅན་ཐམས་ཅད་་་་
གདོན་ནས་དབྱིངས་རྣམ་དག་གི་ངང་ལས་གང་དུའང་གཡོས་པ་མེད་པས། རིག་པ་
ཡེ་ཤེས་འོད་དུ་གསལ་བས་ཡིན་ལུགས་ངོ་ཤེས་ཏེ་ཅོག་བཞག་ཆེན་པོར་ལ་བཟླ་
• 27 -



ལྕེ་བཙུན་སྙིང་ཐིག་
པར་སེམས་བསྐྱེད་ལ་འདིའི་རྗེས་ཟློས། ཧོ༔ གློ་བུར་འཁྲུལ་བའི་སོགས་གསུམ་ད་་་་་
ཡོངས་གྲུབ་ཡེ་ཤེས་ཆེན་པོའི་ཚོགས་འབད་རྩོལ་མེད་པར་གསག་ཅིང་གློ་བུར་རྟོག་
སྒྲིབ་བག་ཆགས་དང་བཅས་པ་རང་བཞིན་མེད་པའི་དབྱིངས་སུ་སྦྱོང་བ་དང༌། རྣམ་
དཀར་གྱི་ཕུང་པོ་རང་རིག་འོད་གསལ་ཆེན་པོའི་སྦུབས་སུ་སྤེལ་བའི་དོན་སོ་སོ་རྗེས་
སུ་དྲན་པས་ཡན་ལག་བདུན་པ་འདིའི་རྗེས་ཟློས། ཨ༔ སྣང་བཞི་མཐར་ཕྱིན་སོགས།
དེ་ནས་གུས་ཤིང་གདུང་བའི་སེམས་རྩེ་གཅིག་པས་ཚིག་དང་མཐུན་པའི་དོན་གསལ་
འདེབས་བཞིན་པས་བརྗོད་མེད་དོན་གྱི་བཤགས་པ་འདི་གསུང་བར་ཞུ། ཨོཾ་ཡེ་་་༌་་
ཤེས་སྐུ་མཆོག་སོགས་ཚང་བ་བརྗོད། སྒྲིབ་པ་སྦྱོང་བའི་དམིགས་བཟླས་ཟབ་མོ་་་་
འདི་བཞིན་མཛད་འཚལ། ཁྱེད་རང་གི་ལུས་ཀྱི་དབུས་སུ་རྩ་གསུམ་འཁོར་ལོ་བཞི་
དང་བཅས་པ་དྭངས་གསལ་འོད་ཀྱི་རང་བཞིན་ཅན་གྱི་མར་སྣེ་ལྟེ་འོག་སོར་བཞིའི་
ཐད་ཀྱི་དབུ་མའི་སྦུབས་སུ། བླ་མ་བཅོམ་ལྡན་འདས་དཔལ་རྡོ་རྗེ་སེམས་དཔའ་་་་
དམར་གསལ་ལོངས་སྐུའི་ཆས་ཅན་རྡོ་རྗེ་དང་དྲིལ་བུ་འཛིན་པས་རང་འོད་ཀྱི་ཡུམ་
ལ་འཁྱུད་ཅིང་པད་ཟླའི་གདན་ལ་བཞུགས་པར་གསལ་ཐོབ། དེ་ལ་གུས་པ་ཆེན་་་་་
པོས་གསོལ་འདེབས་ཀྱི་བཟླས་པས་ཐུགས་རྒྱུད་བསྐུལ་བས་སྐུ་ལས་ཡེ་ཤེས་ཀྱི་མེ་
འབར། རྩ་འཁོར་ལོ་བཞིའི་གནས་ཐམས་ཅད་དུ་ཁྱབ། སྒོ་གསུམ་ཆ་མཉམ་དང་
བཅས་པའི་སྒྲིབ་པ་བཞི་ལྷག་མེད་དུ་བསྲེགས། རང་ལུས་ཀྱང་འོད་ཀྱི་རང་བཞིན་
དཔལ་རྡོ་རྗེ་སེམས་དཔའི་གསང་བ་གསུམ་དང་དབྱེར་མི་ཕྱེད་པར་གྱུར་པའི་མོས་པ་
བརྟན་པོའི་ངང་ཡི་གེ་བརྒྱ་པ་ཟློས་ཤིག ཅེས་ཡིག་བརྒྱ་བདུན་ནམ་ཉེར་གཅིག་ཙམ་བཟླར་
གཞུག ཚོགས་བསག་པའི་སླད་དུ་དམིགས་པ་འདི་བཞིན་སྒོམ་འཚལ། རྡོ་རྗེ་སེམས་
དཔའི་སྐུ་ལས་སྐྱེས་པའི་ཡེ་ཤེས་ཀྱི་མེ་ལྕེས་སྤྱི་བོའི་ཧཾ་ཡིག་ལ་རེག་པས་དེ་ལས་
སངས་རྒྱས་ཐམས་ཅད་འདུས་པའི་རང་བཞིན་ཅན་གྱི་བདུད་རྩིའི་རྒྱུན་བབས།
འཁོར་ལོ་བཞིའི་གནས་ཐམས་ཅད་དུ་ཁྱབ་པས་བླ་མ་སྐུ་བཞིའི་དཀྱིལ་འཁོར་པ་
ཐམས་ཅད་དགའ་བ་བཞིའི་ཡེ་ཤེས་ཀྱིས་རབ་ཏུ་མཉེས། བདེ་ཆེན་འབྲས་བུའི་
-28 -



ལྕེ་བཙུན་སྙིང་ཐིག་གི་སྨིན་བྱེད་དབང་གི་ལག་ལེན
ཚོགས་རྫོགས་ཏེ་རྡོ་རྗེ་བཞི་མངོན་ཏུ་བྱས་པར་མོས་ལ་སྔགས་འདི་བཟླ་བར་ཞུ། མ་
ཧཱ་སུ་ཁ་བཛྲ་ས་ཏཱ་ཨ་ཧཾ༔ ཞེས་ཇི་ལྟར་འོས་པ་བཟླ། དེ་ནས་དབང་གི་ཡེ་ཤེས་སྐྱེད་པའི་
གཞི་རྟེན་བླ་མའི་རིམ་པས་བྱིན་གྱིས་བརླབ་པ་ཡིན་པས་དམིགས་འདུན་འདི་བཞིན་
རྩེ་གཅིག་ཏུ་མཛད་འཚལ། སྣང་སྲིད་ཐམས་ཅད་དུར་ཁྲོད་རོལ་བའི་ཞིང་ཁམས་
ཆེན་པོའི་དབུས་སུ་སེང་གེ་དང་པདྨ་ཉི་མའི་གདན་ལ་ཁྱེད་རང་སྐད་ཅིག་གིས་དཔལ་
ཧེ་རུ་ཀ་སཾ་ཧེ་ཤྭ་ར་ཁྲོ་འཛུམ་སྒེག་པའི་ཉམས་ཅན་ཁ་དོག་དམར་ཞིང་མཉམ་གཞག་
དང་སྐྱིལ་ཀྲུང་ཅན། དར་དང་རིན་པོ་ཆེ་དང་རུས་པའི་རྒྱན་གྱིས་བརྒྱན་པ། བ་སྤུའི་
ཁུང་བུ་ཐམས་ཅད་ནས་རྡོ་རྗེ་ཡེ་ཤེས་ཀྱི་མེ་ཁྲོ་ཆུང་གི་ཚོགས་དང་བཅས་པ་འཕྲོ་བས་
བདུད་དང་བར་དུ་གཅོད་པ་ཐམས་ཅད་སྲེག་པར་མཛད་པ། སྟེང་གི་ནམ་མཁར་་་་་
གདོད་མའི་མགོན་པོ་ནས་རྩ་བའི་ཇ་མའི་བར་གྱི་བརྒྱུད་པའི་ཇ་མ་ཐམས་ཅད་བྱིན་
ཐིབས་སེ་བཞུགས་པ། སྣང་སྲིད་ཐམས་ཅད་འཇའ་ཟེར་ཐིག་ལེར་མེར་མེར་ཤིག་
ཤིག་གཡོ་བར་གསལ་ཐོབ། སློབ་དཔོན་དང་ཁྱེད་རང་གི་གནས་གསུམ་ལས་འོད་
ཟེར་དཔག་ཏུ་མེད་པ་འཕྲོས། །
དག་པའི་ཞིང་རབ་འབྱམས་ཐམས་ཅད་དུ་ཁྱབ། དེ་དག་ན་གནས་པའི་སྐྱབས་་་་་་
གནས་དཀོན་མཆོག་རྒྱ་མཚོ་ཐམས་ཅད་དང་། ཁྱད་པར་དུ་འོད་གསལ་སྙིང་ཏིག་གི་
བརྒྱུད་པའི་ཇ་མ་རྣམས་ཀྱི་གསང་གསུམ་གྱི་བྱིན་རླབས་ཐམས་ཅད་སྐུ་དང་ཡིག་་་་་
འབྲུ་ཕྱག་མཚན་གྱི་རྣམ་པར་ཆར་དྲག་ཏུ་བབས་པ་ཙམ་དུ་སྤྱན་དྲངས་ནས་ཁྱེད་རང་
ལ་སིབ་སིབ་ཐིམ་པར་མོས་ཤིག ཅེས་དམིགས་བདོག་ལ་ཤ་ཆེན་གྱི་སྤོས་བསྲེག། ཐོད་་་་
དྲིལ་བུ་དབྱངས་ཀྱིས་བསྐུལ་ཏེ། ཨ༔ ངོ་བོ་ཆོས་སྐུའི་གཞལ་ཡས་སོགས་ཕྲིན་ལས་ཀྱི་་་་་
སྤྱན་འདྲེན་ཚང་བ་བརྗོད་ལ་བྱིན་དབབ། ནམ་མཁར་བཞུགས་པའི་བརྒྱུད་པའི་བླ་མ་་་་་
རྣམས་ཀྱང་འོད་དུ་ཞུ་ནས་སློབ་མ་ལ་ཐིབ་པས་བྱིན་རླབས་ཀྱི་ཟིལ་འབར། སྣང་བ་
བདེ་ཆེན་དུ་ཤར། ཤེས་པ་གཏད་མེད་ཟང་ཐལ་གྱི་ཉམས་སྐྱེས་པ་གྱུར་པའི་མོས་པ་
མཛོད་ཅིག འོ་མ་དང་བཅས་པའི་དྲིའི་ཐིག་ལེ་གནས་གསུམ་དུ་རེག་སྟེ། ཨོཾཨཱ༔ཧཱུྃ༔ ཡེ་ཤེ
- 29 -



སོ་་་་་ལྕེ་བཙུན་སྙིང་ཐིག་
པའི་བྱིན་རླབས་ཀྱི་རྒྱུན་བྱང་ཆུབ་མ་ཐོབ་བར་ཏུ་བརྟན་པར་བྱས་པར་མོས་ཤིག དེ་
རྣམས་ཀྱིས་ཡེ་ཤེས་ཀྱི་དཀྱིལ་འཁོར་དུ་འཇུག་པའི་རིམ་པ་རྣམས་གྲུབ་པ་ལགས།
གཉིས་པ་དབང་དངོས་ནི། དེ་ནས་དབང་བསྐུར་དངོས་གཞི་ལ་སྤྲོས་བཅས་སྤྲོས་མེད་
ཤིན་ཏུ་སྤྲོས་མེད་རབ་ཏུ་སྤྲོས་མེད་བཅས་རྣམ་གྲངས་བཞི་རིམ་པར་འབྱུང་བའི་ཐོག་
མར་སྤྲོས་བཅས་བུམ་པའི་དབང་བསྐུར་བ་ཡིན་པས་གཞུང་ཚིག་དང་མཐུན་པའི་
འདུན་པ་དང་ངེས་ཤེས་སྐྱེད་ཅིག་
བུམ་པ་གནས་བཞིར་བཞག་ལ། ཨོཀ་དག་དབྱིངས་ཀྱི་བུམ་པ་སོགས་དང་དབྱངས་གསལ་
རྟེན་སྙིང་བརྗོད། བུམ་ཆུ་གནས་བཞིར་འཐོར། བུམ་ཆུ་གནས་བཞིར་འཐོར་ལ་ཁྲུས་བྱས་
པས་སོགས་ནས། གང་བར་བསམ་པ་དང༌། སློབ་དཔོན་ཉིད་དཔལ་ཧེ་རུ་ཀ་སཾ་ཧེ་
ཤྭ་ར་དངོས་སུ་གསལ་བའི་སྐུ་ལས་ཡེ་ཤེས་ཀྱི་སྐུ་གཉིས་པ་འཕྲོས་ཁྱེད་རང་གི་
དཔྲལ་བར་ཐིམ་པས་བུམ་དབང་གི་བྱིན་རླབས་ཀྱི་རྒྱུན་བརྟན་པར་བྱས་པར་མོས་
ཤིག ཨོཾ་ཨོ་ཨོ། ཞེས་རྒྱས་གདབ། དེས་ལུས་ངག་ཡིད་གསུམ་གྱི་གཟུང་འཛིན་བག་
ཆགས་དང་བཅས་པ་སྦྱངས་ཤིང་ཤེས་བྱ་ལ་རྨོངས་པའི་སྒྲིབ་པ་དག་ནས་སྣང་སྲིད་
གཞིར་བཞེངས་རང་བྱུང་ལྷའི་འཁོར་ལོ་མངོན་སུམ་མཐོང་བའི་རྟེན་འབྲེལ་་་་་་་
བསྒྲིགས་པ་ཡིན་ནོ། །གཉིས་པ་སྤྲོས་མེད་བདུད་རྩིའི་དབང་བསྐུར་བ་ཡིན་པས་
བསྒྲག་ཚིག་ཇི་ལྟ་བའི་འདུན་པ་དང་ངེས་ཤེས་སྐྱེད་ཅིག ཐོད་པ་གནས་བཞི་་་་་་་
བཞག་ལ། ཨཱ༔ རྩ་རླུང་བྱང་སེམས་སོགས་དང་དབྱངས་གསལ་བརྗོད་ལ་བདུད་རྩི་ལུང་དུ་
གཞུག བདུད་རྩི་བྱིན་པས་བདུད་རྩིའི་དྭངས་མ་སོགས་ནས། ཉམས་སྐྱེས་པའི་མོས་
པ་གྱིས་ལ་རླུང་བུམ་པ་ཅན་དྲག་ཏུ་གཅུན་ཅིག ཅེས་དྲག་རླུང་ཁུག་པ་གཅིག་བཟུང་དུ་བཅུག་
མཐར་རྩ་གནས་ཀྱི་སོགས་ནས། ནུབ་པར་བསམ་པ་དང༌། སློབ་དཔོན་གྱི་མགྲིན་པ་
ནས་ཡི་གེ་ཨཱ་ལི་ཀ་ལིའི་ཕྲེང་བ་འཕྲོས། ཁྱེད་རང་གི་མགྲིན་པར་ཐིམ་པས་གསང་
དབང་གི་བྱིན་རླབས་ཀྱི་རྒྱུན་བརྟན་པར་བྱས་པར་མོས་ཤིག ཨཱ ཨཱཨཱ༔ ཞེས་རྒྱས་
གདབ། དེས་སྐུ་གསུང་ཐུགས་ཡེ་ཤེས་ཆེན་པོའི་བྱིན་རླབས་དང་རང་བྱུང་ཟག་མེད་
- 30 -



ལྕེ་བཙུན་སྙིང་ཐིག་གི་སྨིན་བྱེད་དབང་གི་ལག་ལེན
བདེ་ཆེན་གྱི་ནུས་པ་རྒྱུད་ལ་ཞུགས་ཏེ་མཚན་མའི་རྟོག་པ་མཐའ་དག་འོད་གསལ་གྱི་
དབྱིངས་སུ་ཟད་པའི་རྟེན་འབྲེལ་འགྲིགས་པ་ཡིན་ནོ། །གསུམ་པ་ཤིན་ཏུ་སྤྲོས་མེད་
བརྡའི་དབང་བསྐུར་བ་ལ་སྔོན་འགྲོ་སྒོ་གསུམ་སྦྱོང་ཞིང་རུ་ཤན་དབྱེ་བ་ཡིན་པས།
སློབ་མ་རྣམས་ཀྱི་ལུས་སོགས་བརྗོད་ལ་རྡོ་རྗེ་རྩེ་གསུམ་པའི་འདུག་སྟངས་བྱར་
གཞུག ངག་ཏུ་ཧཱུྃ་གི་གླུ་སོགས་དང༌། ཧཱུྃ་རིང་ཐུང་དྲག་དལ་སྤེལ་མར་བརྗོད། ཡིད་
དུས་གསུམ་གྱི་སོགས་ནས། མཉམ་པར་ཞོག་ཅིག ཅེས་དར་ཅིག་བཞག་ལ། བླ་མས་ཕཊ་
ཅེས་དྲག་པོར་བརྗོད་པས་ཉམས་དེ་ལས་སད་པའི་ཚེ། དེ་ནས་ཁྱེད་རང་དམྱལ་བར་
སྐྱེས་ནས་ཚ་གྲང་གི་སྡུག་བསྔལ་མྱོང་ཞིང་ཀྱི་ཧུད་ཀྱི་སྨྲེ་སྔགས་འབྱིན་པས་མཚོན།
ཡི་དྭགས་བཀྲེས་སྐོམ། དུད་འགྲོ་གསོད་གཅོད། མི་སྐྱེ་རྒ་ན་འཆི། ལྷ་མིན་འཐབ་
རྩོད། ལྷ་འཕོ་ལྟུང་བཅས་རིགས་དྲུག་གི་འགྲོ་བ་སོགས་ནས། ཝལ་གྱིས་ཡིད་ལ་་་་་་
གྱིས་ཤིག ཅེས་ཅུང་ཟད་རེ་བསྒོམ་དུ་བཞག མཐར། དེ་ཐམས་ཅད་ཀྱང་སྐྱེ་འགགས་་་་
གནས་གསུམ་དང་བྲལ་བར་ཤེས་པས་ཀ་དག་ཆེན་པོའི་དབྱིངས་སུ་རང་བབ་ཏུ་་་་
ཞོག་ལ་ངལ་སོས་ཤིག ཅེས་ཅུང་ཟད་འཇོག དེ་ནས་ཤེལ་རྡོ་འཇའ་འོད་འཕྲོ་བ་བསྟན་ཏེ།་་་
དངོས་གཞི་རང་རིག་སྟོང་གསལ་རིག་པའི་སྙིང་པོ་ཅན་བརྡ་འདིས་མཚོན་ནས་
རྟོགས་པར་གྱིས་ཤིག ཧཱུྃ༔ མ་སྐྱེས་སྟོང་པ་སོགས་ཀྱིས་ངོ་སྤྲོད། མི་འགྱུར་བའི་གཟེར་
སོགས་ནས། ལྷུག་པར་ཞོག་ཅིག ཅེས་པ་བརྗོད་ལ་དར་ཅིག་བཞག སློབ་དཔོན་གྱི་་་་་
ཐུགས་ཀ་ནས་ཨ་ཡིག་དཀར་པོ་འོད་འབར་བ་འཕྲོས། ཁྱེད་རང་གི་སྙིང་གར་ཐིམ་
པས་དབང་གི་བྱིན་རླབས་ཀྱི་རྒྱུན་བརྟན་པར་བྱས་པར་མོས་ཤིག ཧཱུྃ་ཧཱུྃ་ཧཱུྃ༔ ཞེས་རྒྱས་
གདབ། དེས་སེམས་ཉིད་གཞི་མེད་རྩ་བྲལ་དུ་ངོ་སྤྲད་ཅིང་དེ་ལྟར་བསྒོམས་པས་ཀ་
དག་གི་ཡེ་ཤེས་མངོན་སུམ་དུ་རྟོགས་ཏེ་ཆོས་ཉིད་ཟད་སར་འཁྱོལ་བའི་རྟེན་འབྲེལ་
འགྲིགས་པ་ཡིན་ནོ། །བཞི་པ་རབ་ཏུ་སྤྲོས་མེད་དོན་གྱི་དབང་བསྐུར་བ་ལ་སྔོན་འགྲོ་
སྐུ་གསུམ་གྱི་དཀྱིལ་འཁོར་དུ་གཞུག་པ་ཡིན་པས། དཔོན་སློབ་ཐམས་ཅད་སོགས་
ཀྱིས་ལུས་སྟོད་ཙམ་གཅེར་བུ་བྱ། སློབ་དཔོན་མཉམ་གཞག་སོགས་ནས། འབར་བ་
- 31-



ལྕེ་བཙུན་སྙིང་ཐིག་ སྟེ
ལ་རྩེ་གཅིག་ཏུ་སེམས་ཟུང་ཞིག༔ ཅེས་ཅུང་ཟད། བཞག་ལ། ཧཱུྃ་ཧཱུྃ་ཧཱུྃ༔ ཞེས་དྲག་་་་
བརྗོད་ལ་བྱིན་དབབ། ཕཊ་བརྗོད་ལ། ཉམས་གང་ཤར་ཡང་མ་བཅོས་པའི་ངང་དུ་གློད་
པས། དེའི་ཚེ་སེམས་ཉིད་སྟོང་པ་སོགས་ནས། གཞུག་པ་ཡིན་ནོ། །དངོས་གཞིར་
སློབ་མ་སོགས་ནས། མཉམ་པར་འཇོག༔ ཅེས་གསུངས་པས་དང་པོ་ཆོས་སྐུའི་
བཞུགས་སྟངས་སེང་གེ་ཁྱི་ཚུགས་ལྟ་བུ་དང་ལྟ་སྟངས་གྱེན་ཏུ་གཟིར་ལ་འོད་གསལ་
གྱི་སྣང་བ་མཚོན་པར་གྱིས་ཤིག ཅེས་དང་། །
གཉིས་པ་ལོངས་སྐུའི་བཞུགས་སྟངས་གླང་ཆེན་ཉལ་བ་ལྟ་བུ་དང་ལྟ་སྟངས་ཟུར་དུ་
ཁྲིད་ལ་འོད་གསལ་གྱི་སྣང་བ༔ ཅེས་དང༌། གསུམ་པ་སྤྲུལ་སྐུའི་བཞུགས་སྟངས་
དྲང་སྲོང་ཙོག་པུ་ལྟ་བུ་དང་ལྟ་སྟངས་ཐུར་དུ་ཕོབ་ལ་འོད་གསལ་གྱི་སྣང་བ་མཚོན་
པར་གྱིས་ཤིག ཅེས་ཅུང་ཟད་རེ་འཇོག་བཅུག དེ་ནས་སློབ་དཔོན་དགོངས་པ་མི་གཡོ་
བའི་ངང་ནས། ཨ༔ སྐུ་གསུམ་བཞུགས་སྟངས་སོགས་ཀྱིས་ངོ་སྤྲོད། སློབ་དཔོན་གྱི་
ཙིཏྟ་རིན་པོ་ཆེའི་སྦུབས་ནས་འོད་ལྔའི་གོང་བུ་ཚོན་གང་བ་འཕྲོས། ཁྱེད་རང་གི་
ཙིཏྟའི་སྦུབས་སུ་ཐིམ་པས་དབང་གི་ཡེ་ཤེས་བརྟན་པར་བྱས་པར་མོས་ཤིག ཨ་ཨ་
ཨ༔ ཞེས་མི་ལྡོག་པར་རྒྱས་གདབ། དེས་ལྷུན་གྲུབ་མངོན་སུམ་གྱི་དོན་ཉམས་སུ་
ལེན་པ་ལ་དབང་ཞིང་སྣང་བཞི་མཐར་ཕྱིན་ནས་འཇའ་ལུས་འཕོ་ཆེན་གཞོན་ནུ་བུམ་
པ་སྐུར་བྱང་ཆུབ་པའི་རྟེན་འབྲེལ་བསྒྲིགས་པ་ཡིན་ནོ། །དེ་དག་གི་རྒྱབ་བརྟེན་ཏུ།
འོད་གསལ་ཡེ་ཤེས་ཀྱི་སྐུ་ཅན་དཔལ་ཆེན་སི་ཧེ་ཤཱ་རིས་ཞལ་ཆེམས་གནད་ཀྱི་གཟེར་
བུ་རྡོ་རྗེའི་མགུར་དུ་བཞེངས་པ་འདི་ལེགས་པར་གསོན་ལ། འཁོར་འདས་ཐམས་
ཅད་རང་གི་རིག་པའི་རྩལ་དུ་སྣང་བ་ཙམ་ལས་ནམ་དུའང་དབྱིངས་ལས་མ་གཡོས་
གཡོ་བ་མེད་པས་འཁྲུལ་གྲོལ་གྱི་མཚན་མ་ལས་གདོད་ནས་འདས་པའི་དོན་རྟོགས་
པར་གྱིས་ཤིག ཨེ་མ་སྨོན་པ་སེང་དབང་ང་༔ སོགས་གཏེར་གཞུང་གཤམ་ལྟར་སྙན་པའི་
དབྱངས་ཀྱིས་དལ་བུར་བརྗོད། དེ་སྐད་ཅེས་བཀའ་སྩལ་པའི་ཚིག་དོན་མ་ནོར་བར་དྲན་པའི་ཟུངས་
སུ་བཟུང་ནས་སྒོམ་པས་ཉམས་སུ་ལེན་པ་དག་གསེར་གྱིས་བྲིས་ཏེ་སྤྱི་གཙུག་ཏུ་བཅངས་བར་བྱ་
-32 -



ལྕེ་བཙུན་སྙིང་ཐིག་གི་སྨིན་བྱེད་དབང་གི་ལག་ལེན
དགོས་སོ། །འདིར་བཀའ་སྲུང་བཀའ་གཏད་བྱེད་ན་གཏོར་མ་བླངས་ལ། གཏོར་མ་སྙིང་ཏིག་
གཉན་པོའི་བཀའ་སྲུང་མཆེད་གསུམ་དུ་གསལ་བ་ཁྱེད་རང་ལ་གཏད་ཅིང་བཀའ་
བསྒོས་པས་ཇི་ལྟར་བཅོལ་བའི་ཕྲིན་ལས་ཐོགས་མེད་དུ་གྲུབ་པར་ཞལ་གྱིས་བཞེས་
པར་མོས་ཤིག ཆད་མདོའི་ཚིག་མཇུག་ཏུ། ཁྱད་པར་རྡོ་རྗེའི་སློབ་མ་འདིའི། །ལུས་
དང་གྲིབ་ལྟར་འགྲོགས་ནས་ཀྱང་། །རྟག་ཏུ་སྲུང་ཞིང་སྐྱོབ་པ་དང་། །ཕྲིན་ལས་རྣམ་
བཞི་བསྒྲུབ་པར་མཛོད། །སྔགས་བརྗོད་ལ་གཏོར་མ་ལག་ཏུ་གཏད། དེ་རྣམས་ཀྱིས་ཨ་ཏི་
ཡང་གསང་ཐུན་མོང་མ་ཡིན་པའི་རིག་པ་རྩལ་གྱི་དབང་བཞི་གྲུབ་ནས་དགའ་སྟོན་
ཚོགས་ཀྱི་འཁོར་ལོ་ནང་གི་སྲེག་བླུགས་ཀྱི་ཚུལ་དུ་ལོངས་སྤྱོད་པར་ཞུ། ཞེས་ཚོགས་ཀྱི་
དམ་རྫས་དཔོན་སློབ་ལྷན་ཅིག་པས་རོལ། སྤྲོ་ན། ཨེ་མ་ཀི་རི་ཀི་རི་སོགས་རྡོ་རྗེའི་གླུ་བླང་།
ལྷག་མ་བསྔོས་ལ་ཐུན་མོང་མ་ཡིན་པའི་སྨོན་ལམ་རྒྱ་ཆེར་བཏང་ལ་ཤིས་བརྗོད་བྱ། དེ་ལྟར་ན་དེ་དག་
རྣམས་ཀྱི་སྒོ་ནས་རྫོགས་པ་ཆེན་པོ་མན་ངག་སྡེའི་བཅུད་ཕུར་ལྕེ་བཙུན་ཆེན་པོའི་བི་མ་ལའི་ཟབ་ཏིག་
གི་སྨིན་བྱེད་དུས་གསུམ་དུ་འབྱུང་བར་དཀོན་པའི་ཐོས་གྲོལ་ཆེན་པོ་ཉིད་ལེགས་པར་གྲུབ་པ་ཡིན་
པས་སོགས་ཀྱིས་མཚམས་སྦྱར་ལ་དམ་ཚིག་ཁས་བླང་། གཏང་རག་མཎྜལ་སོགས་དབང་
རྗེས་སྤྱི་ལྟར་བྱས་ལ་སློབ་མ་གྱེས། སློབ་དཔོན་གྱིས་གཏོར་སྐྱང་ནས་ཤིས་བརྗོད་
བར་ཕྲིན་ལས་ཀྱི་རྗེས་རིམ་རྣམས་དོན་ཕྲིན་ལྟར་བྱས་པས་འགྲུབ་བོ། །གཞི་སྣང་
འཁྲུལ་པ་ཀ་དག་དབྱིངས་སུ་ཟད། །གདོས་བཅས་འབྱུང་བ་འོད་གསལ་སྦུབས་སུ་
དེངས། །གདོད་ནས་འགྱུར་མེད་ཐིག་ལེའི་དབྱིངས་ཆེན་དུ། །འཁོར་བ་རུ་ལྡོག་སྲིད་
པ་དོང་སྤྲུགས་ཤོག །ཅེས་འོད་གསལ་རྡོ་རྗེ་རྩེ་མོའི་བསྟན་པའི་སྙིང་པོ་ལས་ཀྱང་སྙིང་པོར་གྱུར་
བའི་གསང་བ་རྨད་དུ་བྱུང་བ་འདི་ཉིད། གདོད་མའི་མགོན་པོ་ཟབ་ཆོས་ཀྱི་མངའ་བདག་དངོས་ཀྱིས་
ཐོག་མའི་སྣོད་ལྡན་དུ་བཀའ་དྲིན་སྩལ་ཏེ་རྗེས་སུ་གནང་བ་ཐོབ་པ་བཞིན། དབང་གི་ལག་ལེན་་་་་་
འདུས་གསལ་འདིའང་འཆི་མེད་བསྟན་གཉིས་གཡུང་དྲུང་གླིང་པས་སྒྲུབ་གནས་རྒྱལ་པོ་རྫོང་ཤོད་་་་
བདེ་གཤེགས་འདུས་པའི་ཕོ་བྲང་ཆེན་པོར་བགྱིས་པ་དགེ་ལེགས་འཕེལ།། །།
ཁ 33 -



༄༅། །རྫོགས་པ་ཆེན་པོ་མན་ངག་སྡེའི་བཅུད་ཕུར་ལྕེ་བཙུན་
ཆེན་པོ་བི་མ་ལའི་ཟབ་ཏིག་གི་ཁྲིད་ཡིག་སྙིང་པོའི་
: བཅུད་དྲིལ་ཐིག་ལེ་གསང་རྫོགས་ཞེས་བྱ་ བ་
བ་བཞུགས་སོ། །
ན་མོ་གུ་རུ་མ་ཧཱ་ཤྲཱི་སིཾ་ཧེ་ཤྭ་རཱ་ཡ། ཐིག་ལེ་ཀུན་ཁྱབ་རང་བཞིན་ལྷུན་གྱིས་རྫོགས།།
འོད་གསལ་གྲོལ་བ་རྣམ་བཞིའི་འཁོར་ལོས་སྒྱུར། །གདོད་མའི་མགོན་པོ་འགྲོ་
འདུལ་སྤྲུལ་པའི་སྐུ། །རྡོ་རྗེ་གཟི་བརྗིད་གཙུག་གི་ནོར་བུར་བསྙེན། །འཕགས་ནོར་
གྲངས་ལྡན་བཀའ་བབས་རིན་ཆེན་མཛོད། །དྲུག་པ་རྗེས་དྲན་གསང་བ་ཀུན་གྱི་
བཅུད། །ལྕེ་བཙུན་སྙིང་ཐིག་ཟབ་ཁྲིད་བདུད་རྩིའི་རྒྱུན། །སྐལ་བཟང་ཐར་པའི་སྲོག་
འཚོར་བསྟེན་པར་གྱིས། །དེ་ལ་འདིར་འོད་གསལ་རྡོ་རྗེ་རྩེ་མོའི་ལམ་ལས་འཇའ་
ལུས་འཕོ་བ་ཆེན་པོའི་སྐུར་བཞེངས་པ་པཎ་ཆེན་བི་མ་ལ་མི་ཏྲ་དངོས་ཀྱི་རྗེས་སུ་
བཟུང་སྟེ་གདམས་ངག་སྩལ་ཅིང་བྱིན་གྱིས་བརླབས་པ་ལས། སྐུ་ཚེ་དེ་ཉིད་ཀྱིས་
གཞོན་ནུ་བུམ་པ་སྐུའི་དབྱིངས་སུ་མངོན་པར་བྱང་ཆུབ་པ་ལྕེ་བཙུན་ཆེན་པོ་སེང་གེ་
དབང་ཕྱུག་ཞབས་ཀྱིས་གནས་སྐབས་དེ་དང་ཕྱིས་འབྱུང་གདུལ་བྱ་སྐལ་ལྡན་རྣམས་
ཀྱི་དོན་དུ་ཌཱ་ཀི་དཔལ་གྱི་བློ་གྲོས་མ་གཙོ་བོར་གྱུར་པའི་མཁའ་འགྲོའི་འདུས་པ་རྒྱ་
མཚོ་ལ་འདའ་ཁའི་ཞལ་ཆེམས་དོན་བསྡུས་གནད་གཟེར་གྱི་ཚུལ་དུ་གདམས་པ་བི་
མ་ལའི་ཟབ་ཏིག་གི་གདམས་ངག་ཁྲིད་ཀྱི་ལུགས་སུ་འདེབས་པ་ལ། ཐོག་མར་ཁྲིད་
འཆད་པ་པོ་སློབ་དཔོན་དང་འཆད་ཡུལ་སློབ་མའི་མཚན་ཉིད། ཇི་ལྟར་བསྟེན་པའི་
ཚུལ། གནས་དུས་ཡོ་བྱད་གྲོགས་ཀྱི་མཐུན་རྐྱེན་ཚོགས་པས་གཞི་བཟུང་བའི་ཚུལ་
རྣམས་ཨ་ཏི་བཀོད་པ་ཆེན་པོ་དང་། །
རང་ཤར་སོགས་རྒྱུད་དང་གདམས་ངག་རྣམས་ལས་ཇི་སྐད་གསུངས་པ་ཐམས་ཅད་
- 34 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
འདིར་ཡང་ཚོགས་དགོས་པ་གཞིར་བྱས་ནས། ཁྲིད་དངོས་བཤད་པ་ལ་གསུམ། ལོ་
རྒྱུས་ཀྱི་སྒོ་ནས་ངེས་ཤེས་བསྐྱེད་པ། དབང་གི་སྒོ་ནས་སྨིན་པར་བྱེད་པ། གདམས་
ངག་གི་སྒོ་ནས་གྲོལ་བར་བྱ་བའོ། །དང་པོ་ནི། ཀློང་གསལ་ལས། སྐལ་ལྡན་ངེས་
ཤེས་བསྐྱེད་པའི་ཕྱིར། །བརྒྱུད་པའི་ལོ་རྒྱུས་བཤད་པར་བྱ། །ཞེས་གསུངས་ཏེ། དེ་
ལ་གཉིས། སྔོན་ཇི་ལྟར་བྱུང་བ་དང་། ཕྱིས་གང་ལྟར་འབྱུང་བའོ། །དང་པོ་ནི། རྩ་
བའི་གཞུང་ཉིད་ལས། འདི་སྐད་བདག་གིས་ཐོས་པ་དུས་གཅིག་ན༔ བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་གཟུགས་ཀྱི་རྒྱལ་པོ་དང་༔ ཚོར་བའི་
རྒྱལ་པོ་དང་༔ འདུ་ཤེས་ཀྱི་རྒྱལ་པོ་དང་༔ འདུ་བྱེད་ཀྱི་རྒྱལ་པོ་དང་༔ རྣམ་པར་
ཤེས་པའི་རྒྱས་པོ་རྣམས་གཅིག་ཏུ་བསྡུས་པའི་ཡེ་ཤེས་ཀྱི་སྐུ་བརྙེས་པ་དཔལ་ཧེ་རུ་
ཀ་རྣལ་འབྱོར་གྱི་དབང་ཕྱུག་སཾ་ཧེ་ཤྭ་ར་དེ་ཉིད༔ པདྨའི་རིགས་མཆོག་གར་གྱི་དབང་
པོའི་ཞིང་ཁམས༔ བོད་ཁ་བ་ཅན་གྱི་ལྗོངས ཡུལ་ལ་མིང་དུ་ཆགས་པ་འོ་ཡུག་ཤུག་
པའི་གླིང་གི་མགོ༔ བཀྲ་ཤིས་ལ་ཟིལ་ཆེ་བ༔ བྱིན་ཆགས་ལ་རླུང་རིག་དྭངས་པ༔
མཁའ་འགྲོ་ཕྱི་གོང་རྫའི་ར་བ་སྨན་ཤིང་ནགས་ཀྱི་ཚལ་ཆེན་པོར་བསམ་གྱིས་མི་ཁྱབ་
པའི་ཏིང་ངེ་འཛིན་རྒྱ་མཚོ་ལ་སྙོམས་པར་ཞུགས་སོ།
དེའི་ཚེ་དེའི་དུས་ན་ལན་ཅིག་སྟོན་ཟླ་ར་བའི་ཚེས་བཅུ་ལ་ཡེ་ཤེས་དང་༔ ལས་དང་༔
འཇིག་རྟེན་གྱི་མཁའ་འགྲོ་མ་སྤྲིན་བཞིན་དུ་གཏིབས་ནས་ཚོགས་ཀྱི་འཁོར་ལོའི་འདུ་
བ་རྒྱ་ཆེན་པོ་ལ་ལོངས་སྤྱོད་པའི་ཚེ༔ ཨོ་རྒྱན་གྱི་ཌཱ་ཀིའི་གཙོ་མོ་དཔལ་གྱི་བློ་གྲོས་
མས་རྡོ་རྗེའི་ལྟ་བས་བལྟས་ཏེ༔ ཕྱག་རྣལ་འབྱོར་གྱི་ལུགས་སུ་བཙལ་ནས་འདི་སྐད་
ཅེས་གསོལ་ཏོ༔ ཨེ་མ་ཨེ་མ༔ མ་འོངས་པའི་ཚེ་ན་སྙིང་ཏིག་སྙིང་པོའི་རྣལ་འབྱོར་པ་
རྣམས་ཀྱིས་ཉམས་ལེན་གྱི་མཐར་ཐུག་གང་ལ་བགྱི༔ ཕྲིན་ལས་ཀྱི་གཞུང་གང་ལྟར་
བསྲང་༔ སྙིང་པོའི་མཐར་ཐུག་གང་དུ་ལ་བཟླ་ཞེས་གསོལ་བ་ན༔ ཤྲཱི་ཧེ་རུ་ཀ་སི་ཧེ་
ཤྭ་ར་ཉིད་དར་ཅིག་དབྱིངས་ཀ་དག་ཟང་ཐལ་གྱི་ཏིང་ངེ་འཛིན་ལ་སྙོམས་པར་ཞུགས་
པས་སྐུ་མི་སྣང་བ་འོད་ཀྱི་རང་བཞིན་དུ་གྱུར་ཏོ༔ དེའི་ཚེ་མཁའ་འགྲོ་མ་རྣམས་ཀྱིས་
ས 35 -



ལྕེ་བཙུན་སྙིང་ཐིག་
མགྲིན་གཅིག་ཏུ་གདུང་བའི་དབྱངས་ཀྱིས༔ ཀྱེ་མ་ཀྱི་ཧུད་ཀྱེ་མ་བློང་༔ སྟོན་པ་སྒྲོན་
མེའི་འོད་ནུབ་ན༔ འཇིག་རྟེན་མུན་པ་གང་གིས་སེལ༔ ཡེ་ཤེས་སྐུ་ཡི་ཉི་མ་ཡིས། མ་
རིག་འཐིབ་པོ་བསལ་དུ་གསོལ༔ རྡོ་རྗེའི་གསུང་གི་བདུད་རྩི་ཡིས༔ འཁོར་བའི་ཚ་
གདུང་བསིལ་བར་མཛོད༔ ཅེས་གསོལ་བ་བཏབ་པས་ལྷུན་གྲུབ་རིག་རྩལ་གྱི་ཏིང་
ངེ་འཛིན་ལ་འཕོས་པའི་དེ་མ་ཐག་པར་ཡེ་ཤེས་ཀྱི་སྐུ་མངོན་སུམ་དུ་སྣང་བར་མཛད་
ནས་ཆོས་ཉིད་རྡོ་རྗེའི་རང་སྒྲ་འདི་སྐད་ཅེས་བཀའ་སྩལ་ཏོ༔ ཨེ་མ་ཨེ་མ་མ་འོངས་པ་
ཕྱི་མ་ཕྱི་མའི་དུས་ཀྱི་ཚེ་སྙིང་ཏིག་སྙིང་པོའི་དོན་ལ་སྤྱོད་པའི་རྣལ་འབྱོར་པ་རྣམས་་་་
ཀྱིས་ཚེ་འདི་ཁོ་ན་ལ་གྲོལ་བར་འདོད་ན་ལྕེ་བཙུན་སི་ཧེ་ཤྭ་ར་བདག་ཉིད་བསྒོམ་པར་
བྱའོ༔ ཞེས་སོགས་འབྱུང་བ་ལྟར་རོ༔ གཉིས་པའང་དེ་ཉིད་ལས༔ འདི་ནས་མ་་་་
འོངས་སྙིགས་མ་ལྔ་ཆེས་བདོ་ཞིང་བོད་ཁམས་ཀླ་ཀློའི་འཇུག་པས་བསྟན་ཞབས་་་་་
སྡུད་པ་ལ་ཉེ་བ་ན༔ སྙིང་ཏིག་སྙིང་པོའི་དོན་ལ་མོས་པའི་རྣལ་འབྱོར་པ༔ ལྟར་སྣང་
ཐ་མལ་བ་རྣམས་དང་ཤིན་ཏུ་མཉམ་པར་སྤྱོད་པ༔ གསང་བ་སུས་ཀྱང་བརྟགས་པར་
དཀའ་བ༔ ཆོས་ཐམས་ཅད་སྒྱུ་མ་ལྟ་བུར་ཉམས་འོག་ཏུ་ཚུད་པས་གང་གིས་ཀྱང་་་་་
ཟིལ་གྱིས་མི་ནོན་པ༔ སྨིན་མཚམས་སུ་དཔའ་བོའི་རྒྱ་རྟགས་ཀྱིས་སྤྲས་པ༔ སློབ་
དཔོན་འཇམ་དཔལ་བཤེས་གཉེན་གྱིས་བྱིན་གྱིས་བརླབས་པས་ཐུག་ཕྲད་ཤེས་རབ་
ཀྱི་གཏེར་བརྡོལ་བ༔ ཁྱད་པར་ངེས་པའི་དོན་ལ་ངེས་ཤེས་རྙེད་ཅིང་བདག་དང་་་་
བདག་གི་བཀའ་སྲོལ་ཟོལ་མེད་པ་ཁོ་ན་ལ་མོས་པ་མི་འཕྲོག་པར་བརྟན་པ་འོད་
གསལ་སྤྲུལ་པའི་རྡོ་རྗེ་ཞེས་བྱ་བ་དུས་རིང་མོ་ནས་འབྱུང་བར་འགྱུར་བའི་དོན་དུ་
བསྟན་ཏོ། དེའི་ཕྱིར་དེའི་སླད་དུ རེ་ཞིག་ཡེ་ཤེས་ཀྱི་དྷཱ་ཀི་མ་རྣམས་ཀྱིས་ཀློང་ལྔའི་
ཡི་གེ་ཟུང་ལ་ དུས་སུ་བབས་པའི་ཆ་གང་ཟག་དེའི་རྒྱུད་ལ་བྱིན་གྱིས་བརླབས་པས་
སད་པར་གྱིས་ཤིག༔ སྐལ་ལྡན་གཅིག་ཅར་བའི་རིགས་ཅན་འགའ་ཞིག་ལ་ཕན་་་་་
པར་འགྱུར་རོ༔
ཞེས་བསླུ་མེད་རྡོ་རྗེ་ལུང་གིས་བསྟན་པའི་དོན་བཞིན། གངས་ཅན་ལྗོངས་ཀྱི་བསྟན་
- 36 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
འགྲོའི་རིས་སུ་མ་ཆད་པ་མཐའ་དག་གི་གཙུག་རྒྱན། མཁས་ཤིང་གྲུབ་པ་ཡོངས་ཀྱི་
འཁོར་ལོས་བསྒྱུར་བ། བཀའ་བབས་བདུན་གྱི་གསང་མཛོད་འཆང་བའི་ངོ་མཚར་
སྤྲུལ་པའི་གཏེར་ཆེན་པདྨ་འོད་གསལ་མདོ་སྔགས་གླིང་པའམ། མཚན་གཞན་འོད་
གསལ་སྤྲུལ་བའི་རྡོ་རྗེ་དགུང་གྲངས་ཉེར་བཞིར་སོན་པ་ཆུ་མོ་ཡོས་ཀྱི་ལོའི་སྔོན་ཟླ་
ར་བའི་ཡར་ཚེས་བརྒྱད་ཀྱི་ཉིན་པར། འུ་ཡིག་གི་མཐིལ། རམ་ལྡིངས་མ་དགོན་དང་
ཉེ་བར་ཕེབས་པའི་དུས་ཀྱི་ཚེ་ཐ་མལ་གྱི་སྣང་བ་དབྱིངས་སུ་ཐིམ་པའི་འོད་གསལ་གྱི་
སྣང་ཆར་ལྕེ་བཙུན་ཆེན་པོ་འོད་ལུས་སུ་གཤེགས་པའི་གནས་དུས་སྟོན་འཁོར་གྱི་་་་
ཚོམ་བུའི་བཀོད་པ་ཇི་ལྟ་བ་བཞིན་གསལ་བར་ཤར་ཅིང་མན་ངག་གི་གཞུང་བཀའ་
སྩལ་པ་ཉིད་ཐུགས་ལ་བཀྲ་ལམ་གྱིས་སད་པ་ལྟར་གསང་བའི་གནས་རྗེས་སུ་དྲན་
པའི་ཆོ་འཕྲུལ་ཆེན་པོས་གཏན་ལ་ཕབ་སྟེ་ཤིན་ཏུ་གསང་བའི་རྒྱས་བཏབ། ཕྱིས་་་་་
དགུང་གྲངས་སོ་བརྒྱད་དུ་སོན་པ་མེ་མོ་སྦྲུལ་གྱི་ལོར་སྔགས་སྲུང་ཨེ་ཀ་ཛཱ་ཊིས་་་་་
གསང་སྒོ་དབྱེ་བར་བསྐུལ་བ་ལྟར། ཐོག་མར་ཁོ་བོ་ཅག་ལ་སྨིན་གྲོལ་ཚངས་སྤྲུགས་
སུ་སྩལ། རིམ་གྱིས་སྐལ་པའི་སྣོད་དང་ལྡན་པ་རྣམས་ལ་སྨིན་གྲོལ་གྱི་བདུད་རྩི་སྩལ་
ནས་གདོད་མའི་གྲོལ་སར་བསྐྱེར་བར་མཛད་པའོ། ། །
གཉིས་པ་དབང་གི་སྒོ་ནས་སྨིན་པར་བྱེད་པ་ནི། སློབ་དཔོན་འཇམ་དཔལ་བཤེས་
གཉེན་གྱི་ཞལ་ནས། ཟབ་པ་དོན་གྱི་དབང་མཆོག་ནི། །རིག་པ་རྩལ་དབང་ཐོབ་པ་
སྟེ། །ཆོས་ཉིད་རྟོགས་པས་དབང་ཞེས་བྱ། །ཡེ་ཤེས་དབང་བསྐུར་ཅོད་པན་ཅན།
།ཅེས་གསུངས་པ་ལྟར་སྐལ་ལྡན་དབང་རྣོན་ཐོག་མ་ཉིད་ནས་དོན་དམ་བྱང་ཆུབ་
སེམས་ཀྱི་དཀྱིལ་འཁོར་དུ་འཇུག་ཏུ་རུང་པའི་རིགས་ཅན་ལ་དབང་བཞི་པ་ཉིད་ལ་
ནང་གསེས་སུ་དབྱེ་བའི་རྫོགས་པ་ཆེན་པོ་རིག་པའི་རྩལ་དབང་རྣམ་པ་བཞི་བསྐུར་
བ་སྟེ། དེའང་རྫོགས་པ་རང་བྱུང་ལས། སྤྲོས་བཅས་ཉིད་དང་སྤྲོས་པ་མེད། །ཤིན་ཏུ་
རབ་ཏུ་སྤྲོས་མེད་ཀྱི། །དབང་ནི་རྣམ་པ་བཞི་ཡིས་ཀྱང༌། །སྐལ་པ་ལྡན་པ་སྨིན་པར་
བྱ། །ཞེས་འབྱུང་བའི་སྨིན་གྲོལ་ཟུང་འཇུག་གདམས་ངག་གི་ལུགས་སུ་གདམ་པ་ནི་
• 37 -



: ལྕེ་བཙུན་སྙིང་ཐིག་
འདི་ཉིད་ལས། དེ་ནས་རིམ་པར་བྱ་སྟེ༔ ཞེས་སོགས་ཀྱི་རྒྱས་པར་བསྟན་པ་ལྟར་
སྔོན་དུ་ལེགས་པར་གྲུབ་པ་ལགས། གསུམ་པ་གདམས་ངག་གི་སྒོ་ནས་གྲོལ་བར་བྱ་
བ་ལ་གསུམ། སྔོན་འགྲོ། དངོས་གཞི། རྗེས་ཀྱི་ཁྲིད་རིམ་མོ། །དང་པོ་སྔོན་འགྲོའི་
ཁྲིད་ལ་གསུམ། ཐུན་སྤྱིའི་སྔོན་འགྲོ། ཐུན་མོང་བློ་སྦྱོང་བདུན། ཁྱད་པར་བསགས་
སྦྱོང་རྣམ་པ་ལྔའོ། །དེའི་དང་པོ་འདི་ཕྱིན་ཆད་ཀྱི་ཐུན་ཐམས་ཅད་ཀྱི་སྔོན་དུ་འགྲོ་
དགོས་པ་སྟེ། ཡིད་དང་མཐུན་ཅིང་དབེན་པའི་གནས་སུ་བདེ་བའི་སྟན་ལ་ལུས་་་་
གནད་དྲང་པོར་བསྲང་། ཐོག་མེད་ནས་བསགས་པའི་སྡིག་སྒྲིབ་གེགས་དང་བར་
གཅོད་ཐམས་ཅད་དག་པར་མོས་ལ་རླུང་རོ་ལན་གསུམ་བསལ་ལ་ཅི་བདེར་བཞག་
སེམས་རྣམ་གཡེང་གི་རྟོག་པའི་རྗེས་སུ་མི་འབྲང་བར། ནམ་མཁའ་དང་མཉམ་པའི་
སེམས་ཅན་ཐམས་ཅད་གདོད་མའི་མགོན་པོའི་གོ་འཕང་ལ་འགོད་པའི་སླད་དུ་ཟབ་
གསང་རྫོགས་པ་ཆེན་པོའི་ལམ་ཉམས་སུ་བླང་པར་བགྱིའོ་སྙམ་པའི་སེམས་བསྐྱེད་
སྙིང་ཐག་པ་ནས་མ་བྲལ་བས། མདུན་གྱི་ནམ་མཁར་ཡེ་ཤེས་འོད་ལྔའི་ཐིག་ལེའི་
ཀློང་དུ། ངོ་བོ་རྩ་བའི་བླ་མ་ཉིད་རྣམ་པ་བི་མ་ལ་མི་ཏྲ་སྐུ་མདོག་དཀར་གསལ་་་་་་
ཤངས་རྩེར་ཨ་དཀར་པོས་མཚན་པ། དར་སྔོན་པོའི་སྟོད་གཡོགས་དང་ཆོས་གོས་
གསོལ་ཞིང་ཕྱག་མཉམ་གཞག་ཐོད་ཞལ་བདུད་རྩིས་བཀང་བ་བསྣམས་པ། འོད་
དང་གཟི་བརྗིད་རབ་ཏུ་འབར་ཞིང་ཞབས་རྡོ་རྗེ་སྐྱིལ་ཀྲུང་བཅས་རང་ལ་དགྱེས་པས་
དགོངས་པར་བསམས་ལ། དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་བླ་མ་
རིན་པོ་ཆེ་མཁྱེན། །
བདག་གི་རྒྱུད་སྨིན་ཅིང་གྲོལ་བར་བྱིན་གྱིས་བརླབ་ཏུ་གསོལ། ཟབ་ལམ་གྱི་རྟོགས་
པ་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། ཚེ་འདི་ཉིད་ལ་འོ་་་་
གསལ་རྫོགས་པ་ཆེན་པོའི་ལམ་མཆོག་མཐར་ཕྱིན་པར་བྱིན་གྱིས་བརླབ་ཏུ་གསོལ།
ཅེས་གསོལ་བ་དྲག་ཏུ་བཏབ་པས། བླ་མའི་སྐུ་ལས་ཡེ་ཤེས་ཀྱི་འོད་ཟེར་མཐའ་ཡས་
པ་བྱུང་། རང་ལ་ཐིམ་པས་སྒོ་གསུམ་གྱི་སྒྲིབ་པ་བསལ། མཐར་བླ་མ་ཉིད་ཀྱང་འོད་
-38 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
ཕུང་དུ་གྱུར་ནས་རང་ལ་ཐིམ་པས་རྒྱུད་བྱིན་གྱིས་བརླབས་པར་བསམ་ས་ལ་རིག་པ་
འཛིན་མེད་དུ་འཇོག་གོ །གཉིས་པ་བློ་སྦྱོང་བའི་རིམ་པ་བདུན་ལས། དང་པོ་འདུས་
བྱས་མི་རྟག་པ་ལ་བརྟེན་ནས་སེམས་སྦྱོང་བ་ནི། གཞུང་ལས། ཨེ་མ་རིགས་ཀྱི་བུ་
རྣམས༔ འདི་ལྟར་འདུས་བྱས་ཐམས་ཅད་ནི་མི་རྟག་པ་སྟེ་ཆུའི་ལྷུ་ལྟ་བུའོ༔ ཞེས་
གསུངས་ཏེ། དེའང་དོན་འདྲ། དཔེ་བསམ། དཔེ་དོན་ཟུང་དུ་སྦྲེལ་ནས་བསྒོམ་
དགོས་ཏེ། འདུས་བྱས་ཀྱིས་བསྡུས་པའི་ཆོས་ཐམས་ཅད་ནི་ད་ལྟ་ཡོད་པ་ལྟར་སྣང་
ཡང་མྱུར་དུ་འཇིག་པའི་ཆོས་ཅན་ཤ་སྟག་ཡིན་པས་ཡུན་རིང་མི་རྟག་སྟེ། དཔེར་ན་
ཆུ་ནང་གི་ལྔ་བ་རྐྱེན་ལས་གློ་བུར་དུ་བྱུང་ཡང་སྐད་ཅིག་གཉིས་པར་ཡལ་བ་་་༌༌༌་
བཞིན་ནོ། །དེས་ན་ཕྱི་ནམ་ཟླ་དུས་བཞི། ཉིན་མཚན་སྐད་ཅིག་ཐང་ཅིག ནང་ལུས་
ཅན་རྣམས་ཀྱི་སྐྱེ་རྒ་ན་འཆི། གསང་བ་ཕུང་པོ་ལྔས་བསྡུས་ཀྱི་ཚོགས་པ་མཐའ་དག་
སྐད་ཅིག་སྐད་ཅིག་གིས་རྙིངས་ཤིང་འགྱུར་ནས་གཞན་དུ་འཕོ་བའི་ཕྱིར། སྤྱིར་་་་་་
འདུས་བྱས་ཐམས་ཅད་ལ་རྟག་པ་ཡེ་མེད། ཁྱད་པར་འགྲོ་བའི་ཚེ་ལ་ངེས་པ་མེད་་་་་
པས་དེ་རིང་སང་ཙམ་ལའང་འཆི་བ་མི་འབྱུང་བའི་གདེང་ཅིའང་མེད་པ་ལ་ལེགས་་་་་
པར་བསམ་པས། དཔེ་ལ་ངེས་ཤེས་རྙེད་ནས་བློ་སྣ་ཐུང་། དོན་ལ་ཡིད་ཆེས་ནས་
འཆི་བ་སྙིང་ནས་དྲན་པར་འགྱུར་རོ། །
དཔེ་དོན་ཟུང་དུ་སྦྲེལ་ཚུལ་འདི་ལྟར་འོག་མ་རྣམས་ལའང་ཤེས་པར་བྱའོ། །གཉིས་
པ་འཕྲད་དང་ཡུན་གྱི་བདེ་བ་ལ་བསམས་ནས་སེམས་སྦྱོང་བ་ནི། འཁོར་བའི་བདེ་
བ་ཐམས་ཅད་ནི་འཕྲལ་བདེ་བ་ལྟར་སྣང་ཡང་དོན་ལ་སྡུག་བསྔལ་ཏེ་དུག་གི་འབྲས་
བུ་སྨིན་པ་ལྟ་བུའོ༔ ཞེས་གསུངས་ཏེ། འཁོར་བའི་གནས་འདིར་ལུས་སེམས་ལ་་་་་
གནས་སྐབས་ཀྱི་བདེ་བ་བག་ཙམ་མྱོང་བ་འདིའང་འཕྲལ་གྱི་ལྟར་སྣང་ཙམ་ལས་་་་
དོན་ལ་སྡུག་བསྔལ་གྱི་འབྲས་བུ་ཁོ་ན་སྨིན་པའི་རྒྱུ་ཡིན་ཏེ། དཔེར་ན་དུག་གི་སྡོང་པོ་
དང་མེ་ཏོག་མཛེས་ཤིང་ཁ་ཏོག་ལེགས་ལ་འབྲས་བུ་མངར་བ་ལྟར་སྣང་ཡང་ཁོང་དུ་
སོང་ན་དུག་ནད་ཀྱིས་འཆི་བར་བྱེད་པ་ལྟ་བུའོ། །དེས་ན་སྲིད་པའི་རྩེ་མོ་ནས་དམྱལ་
- 39 -



1:|: ལྕེ་བཙུན་སྙིང་ཐིག དོན་དམ་པའི་
ཁམས་ཡན་ཆད་འཁོར་བའི་གནས་རིས་གང་དུ་སྐྱེས་ཀྱང་སྡུག་བསྔལ་གྱི་རྒྱུ་འབྲས་
ཁོ་ན་ལ་སྤྱོད་པ་སྟེ། ངན་སོང་གསུམ་ནི་སྡུག་བསྔལ་གྱི་སྡུག་བསྔལ། མཐོ་རིས་
གསུམ་འགྱུར་བའི་སྡུག་བསྔལ་ཉེ་བར་ལེན་པའི་ཕུང་པོ་ལྔ་ཁྱབ་པ་འདུ་བྱེད་ཀྱི་སྡུག་
བསྔལ་གྱིས་ཐོག་མ་མེད་པ་ནས་མནར་བ་ཡིན་ལ། འཁོར་བ་སྡུག་བསྔལ་གྱི་རང་
བཞིན་དེའང་ལས་དང་ཉོན་མོངས་པའི་རྒྱུ་ལས་བྱུང་བ་སྟེ། དུག་གསུམ་གྱི་དབང་
གིས་མི་དགེ་བ་སྤྱད་པས་ངན་སོང་གསུམ། ཟག་བཅས་ཀྱི་དགེ་བས་བདེ་འགྲོར་
སྐྱེས་ཀྱང་སླར་ངན་སོང་དུ་འཁོར། ཐར་བའི་ལམ་དུ་ཞུགས་ན་དེ་དག་ལས་ལྡོག་སྟེ་
འཕྲལ་དང་ཡུན་གྱི་བདེ་བ་དམ་པ་ཐོབ་པའི་ཚུལ་ལེགས་པར་བསམ་པས། དཔེ་ལ་
ངེས་ཤེས་སྐྱེས་ཏེ་སྲིད་པའི་བདེ་འབྱོར་ལ་ཞེན་པ་ལོག དོན་ལ་ཡིད་ཆེས་ཏེ་འཁོར་
བ་ལ་སྐྱོ་ཤས་དྲག་པོ་སྐྱེ་བར་འགྱུར་རོ། །
གསུམ་པ་རྐྱེན་སྣ་ཚོགས་ལ་བསམ་སྟེ་སེམས་སྦྱོང་བ་ནི། རྐྱེན་སྣ་ཚོགས་པ་ཐམས་
ཅད་ནི་ཟིན་པའི་དུས་མེད་པ་སྟེ་སྨིག་རྒྱུའི་ཆུ་ལ་བསྙེགས་པ་ལྟ་བུའོ༔ ཞེས་གསུངས་
ཏེ། འཁྲུལ་པས་གཡེངས་པའི་སྐབས་འདིར་བཟང་ངན་གྱི་རྐྱེན་སྣང་སྣ་ཚོགས་པ་
འདི་རྣམས་ལ་སྤང་བླང་ཇི་ཙམ་འབད་ཀྱང་ཟིན་པའི་དུས་སྐབས་མེད་པ་སྟེ། དཔེར་
ན་སྐོམ་པས་གདུང་བའི་རི་དྭགས་སོས་ཀའི་མྱ་ངམ་ཐང་གི་སྨིག་རྒྱུ་ལ་ཆུར་འཁྲུལ་་་
ནས་བསྙེགས་ཀྱང་ཆུ་ནམ་ཡང་མི་རྙེད་པས་སླར་སྡུག་བསྔལ་གྱིས་གདུང་་་་་་་་་་
ལྟ་བུའོ། །དེས་ན་འཁོར་བའི་གནས་འདིར་གཉེན་གྲོགས་འཁོར་འབངས། སྙན་
གྲགས་མངའ་ཐང་། འདོད་ཡོན་ལོངས་སྤྱོད་སོགས་མཐུན་པ་བསྒྲུབ་པ་དང་མི་་་༌་
མཐུན་པ་སྤོང་བའི་འབད་རྩོལ་གྱིས་མཚོན་བྱ་བ་མཐའ་དག་རེ་རེ་ཟིན་ཀྱང་སླར་དེ་
ལས་བྱ་རྒྱུ་ཇེ་མང་དུ་འགྲོ་བས་ནམ་ཡང་ཟིན་པའི་དུས་མེད་ཅིང་ཟིན་པ་ལའང་སྙིང་
པོ་ཅི་ཡང་མེད་པ་དང་། གང་ལའང་མཐའ་གཅིག་ཏུ་ངེས་པ་མེད་པའི་ཕྱིར་མཐོ་་་་
དམན། དྲག་ཞན། དགྲ་གཉེན། ཕྱུག་དབུལ་ཐམས་ཅད་འགྱུར་ནས་འགྲོ་བས་རེ་
བ་ཆེན་པོས་རིང་ནས་བསྒྲུབས་པའི་གྲུབ་འབྲས་ལོག་པར་འགྱུར་བ་དང༌། འགའ་
= 40 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
ཞིག་མགུ་ཡང་ལ་ལ་མི་འགུ། བྱ་བ་སྣ་རེས་དགའ་ཡང་སྣ་རེས་མི་དགའ། གནོད་པ་
མ་བྱས་པ་དང་ཕན་བཏགས་པའི་ལན་དུའང་གནོད་པ་ཆེན་པོ་འབྱུང་བ་སོགས་ཟིན་
མེད་ཚེ་འདིའི་བྱ་བ་ཐམས་ཅད་ཆམ་གྱིས་བཞག་ནས། བླ་མ་དཀོན་མཆོག་ལ་ཕྱག་
བསྐོར་མཆོད་འབུལ་གྱིས་མཚོན་དགེ་བའི་བྱ་བ་སྣ་རེ་འགྲུབ་ནའང་འདི་ཕྱིར་བསོད་
ནམས་རླབས་པོ་ཆེའི་རྒྱུར་འགྱུར་བའི་ཚུལ་ལེགས་པར་བསམ་པས། དཔེ་ལ་བརྟེན་
ནས་རྣམ་གཡེང་ལ་ཁོ་ཐག་ཆོད། དོན་ལ་ཡིད་ཆེས་ཏེ་འདིར་སྣང་བྱ་བཞག་བློས་
ཐོང་པར་འགྱུར་རོ། །
བཞི་པ་བྱས་པ་དོན་མེད་པ་ལ་བརྟག་སྟེ་སེམས་སྦྱོང་བ་ནི། ཚེ་འདིའི་བྱ་བ་ཐམས་
ཅད་ནི་རྣམ་པ་ཀུན་ཏུ་དོན་མེད་པ་སྟེ་གཉིད་ཐུན་གཅིག་གི་རྨི་ལམ་བཟང་ངན་ལ་་་་་
བུའོ༔ ཞེས་གསུངས་ཏེ། འཇིག་རྟེན་ཚེ་འདིར་ལྟོས་པའི་བྱ་བཞག་ཆེ་ཕྲ་ཐམས་ཅད་
ནི་གསོན་པོའི་དུས་སུ་བྱ་དཀའ་ཞིང་འཆི་བའི་དུས་ཕན་པ་སྤུ་ཙམ་མི་ཐོགས་པས་་་་་
རྣམ་པ་ཀུན་ཏུ་དོན་མེད་པའི་རྣམ་གཡེང་འབའ་ཞིག་པ་སྟེ། དཔེར་ན། གཉིད་ཐུན་
གཅིག་ལོག་པའི་སྐབས་སུ་རྨི་ལམ་བཟང་བ་ལ་སེམས་དགའ་བ་དང་ངན་པ་ལ་མི་
དགའ་བའི་སྣང་བ་འཆར་ཡང་སང་ནས་གཉིས་ཀ་དོན་ལ་མ་གྲུབ་པས་ཕན་གནོད་
ཅིའང་མེད་པ་དང་མཚུངས་སོ། །དེས་ན་ད་ལྟའི་སྐབས་སུ་དགྲ་འདུལ་གཉེན་སྐྱོང་།
ཚོང་ཁེ་སྤོགས། སོ་ནམ་ཞིང་ལས། ཁང་ཁྱིམ་མཁར་ལས་ལ་སོ་ཀས་པའི་བྱ་བ་དུ་
མ་ཞིག་སྒྲུབ། འདོད་ཐོག་ཏུ་གྲུབ་པའི་ཚེ་དགའ་བ་དང་མ་གྲུབ་པ་ལ་སྡུག་བསྔལ་
བའི་སྤང་བླང་གི་རྣམ་པར་རྟོག་པས་རང་གིས་རང་བཅིངས། རང་ཉིད་མཐོ་ཞིང་་་་
ཕྱུག་ལ་སྙན་པར་བརྗོད་པ་སོགས་ལ་དགའ་བ་དང་། དམའ་ཞིང་དབུལ་ལ་མི་ཁ་
གཏམ་ངན་སོགས་ལ་མི་དགའ་བས་མཚོན་ཆགས་སྡང་གི་ལས་མང་པོ་ཤུགས་ཀྱིས་
བསགས་པ་འདི་ཐམས་ཅད་འཆི་བའི་ཚེ་ན་ཕན་ཅུང་ཟད་ཀྱང་མི་ཐོག རྣམ་པར་་་་་
ཤེས་པ་ལས་ཁོ་ནའི་རྗེས་སུ་འབྲང་བས། འཁྲུལ་པའི་བྱ་བཞག་སྒྱུ་མའི་འཁྲུལ་
འཁོར་གྱིས་དུས་རྟག་ཏུ་བསླུས་པ་འདི་མཚངས་ཤིན་ཏུ་ཆེ་བའི་ཚུལ་ལེགས་པར་་་་་
- 41 -



1:|: ལྕེ་བཙུན་སྙིང་ཐིག ) ཀྱི་
བསམ་པས། དཔེ་ལ་བརྟེན་ནས་བཟང་ངན་རོ་སྙོམས། དོན་ལ་ཡིད་ཆེས་ཏེ་ཚེ་
འདིའི་རྣམ་གཡེང་སྤོང་ནུས་པར་འགྱུར་རོ། །ལྔ་པ་ཐར་པའི་ཕན་ཡོན་ལ་བསམ་སྟེ་
སེམས་སྦྱོང་བ་ནི། ཐར་པ་དམ་པའི་འབྲས་བུ་ནི་ནམ་ཡང་སྡུག་བསྔལ་བར་མི་ལྡོག་
སྟེ་འབྲུམ་ནད་བྱུང་བའི་སྐྱེས་བུ་ལྟ་བུའོ༔ ཞེས་གསུངས་ཏེ། འཁོར་བའི་སྡུག་བསྔལ་
དེ་དག་ལས་འདས་པ་ནི་ཐར་པ་ཞི་བ་དམ་པོ་བླ་ན་མེད་པ་ལམ་སྒོམ་པའི་སྟོབས་་་་
ལས་ཐོབ་པའི་འབྲས་བུ་སྟེ། དེ་ཐོབ་ཟིན་ནས་ནམ་ཡང་སྡུག་བསྔལ་ཅན་གྱི་འཁོར་
བའི་གནས་སུ་ལྡོག་མི་སྲིད་པ་ནི་དཔེར་ན་འབྲུམ་པའི་ནད་ལན་གཅིག་འབྱངས་ཟིན་
པའི་སྐྱེས་བུ་ལ་ཕྱིས་འབྲུམ་ནད་འབྱུང་མི་སྲིད་པ་ལྟ་བུའོ། ། དེ་ལ་
ཐར་པ་ལའང་གསུམ་ལས་ཉན་ཐོས་དང་རང་སངས་རྒྱས་ཀྱི་གོ་འཕང་ཐོབ་ན་ལས་
དང་ཉོན་མོངས་པ་སྤངས་པས་སྡུག་བསྔལ་ལས་རྣམ་པར་གྲོལ་ནའང་ཤེས་སྒྲིབ་མ་
སྤངས་པས་གནས་སྐབས་ཀྱི་ཐར་པ་ཙམ་ཡིན་ལ། སྒྲིབ་གཉིས་བག་ཆགས་བཅས་
སྤངས་པས་སྲིད་ཞིའི་མཐའ་ལ་མི་གནས་པ་ལྷ་དང་བཅས་པའི་འཇིག་རྟེན་གྱི་འདྲེན་
པ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་བསྒྲུབ་དགོས་་་་་
སངས་རྒྱས་ཆོས་སྐུ་ནི་སྤྲོས་པ་ཀུན་ལས་གྲོལ་ལོངས་སྐུ་ནི་སྐུ་དང་ཞིང་ཁམས་ནམ་
མཁའ་ལྟར་ཁྱབ། སྤྲུལ་སྐུ་ནི་འགྲོ་བ་གང་ལ་གང་འདུལ་གྱི་མཛད་པ་བསམ་གྱིས་མི་
ཁྱབ་པ་སྟོན་ནུས་པས་འཁོར་བ་མ་སྟོངས་ཀྱི་བར་དུ་འགྲོ་དོན་རྒྱུན་ཆད་མེད་པར་
འབྱུང་བ་དེ་ལྟ་བུའི་གོ་འཕང་མ་ཐོབ་ཐབས་མེད་པའི་ཚུལ་ལེགས་པར་བསམ་པས།
དཔེ་ལ་བརྟེན་ནས་ཐར་པ་དོན་གཉེར་གྱི་བློ་སྐྱེ། དོན་ལ་ཡིད་ཆེས་པས་སངས་རྒྱས་
ཀྱི་གོ་འཕང་ཅིས་ཀྱང་བསྒྲུབ་འདོད་པར་འགྱུར་རོ། །དྲུག་པ་བླ་མའི་གདམས་ངག་
ལ་བསམ་སྟེ་སེམས་སྦྱོང་བ་ནི། བླ་མ་དམ་པའི་གདམས་ངག་ནི་ཐར་པའི་ཁང་་་་་
བཟང་དུ་འཛེགས་པའི་ལམ་སྟེ་ཐེམ་སྐས་བཟང་པོ་ལྟ་བུའོ༔ ཞེས་གསུངས་ཏེ། དེ་
ལྟ་བུའི་གོ་འཕང་སྒྲུབ་པའི་ཐབས་ནི་མཚན་ཉིད་དང་ལྡན་པའི་བླ་མ་དམ་པ་་་་་་
གདམས་ངག་ཟབ་མོ་ཁོ་ན་ལ་ལྟོས་ཏེ། ཕྱིན་ཅི་མ་ལོག་པའི་གདམས་ངག་ནི་ཐར་
- 42-



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
པའི་ཁང་བཟང་དུ་བགྲོད་པ་ལ་འཇུག་པ་བདེ་ཞིང་ནོར་འཁྲུལ་མེད་པའི་ལམ་བཟང་
པོ་ཡིན་ཏེ། དཔེར་ན། ཐེམ་སྐས་བཟང་པོ་ལ་བརྟེན་ནས་ཕྱིན་ན་ཇི་ལྟར་མཐོ་བའི་
ཁང་བཟང་སུམ་བརྩེགས་ལ་སོགས་པར་བདེ་བླག་ཏུ་བགྲོད་ནུས་པ་བཞིན་ནོ།།
དེའི་ཕྱིར་ཐོག་མར་ཅལ་སྒྲོག་གི་རྗེས་སུ་མི་རྒྱུག་པར་ཡིད་ཆེས་ཁུངས་བཙུན་སེལ་
མེད་ཀྱི་བརྒྱུད་པ་ལས་འོངས་ཤིང་ཆོས་བརྒྱད་དང་རྟོག་གེ་ལ་འཐས་པ་མིན་པ་་་
ཉམས་མྱོང་དང་རྟོགས་པ་ལྡན་ངེས་པའི་བླ་མ་མཚན་ལྡན་བཙལ། བར་དུ་མཉེས་པ་
གསུམ་གྱིས་དཀའ་བ་སྤྱད་ལ་གདམས་ངག་ཕུ་ཐག་ཆོད་པར་ཞུ། ཐ་མར་བློ་སྣ་མང་
པོས་དོན་གཅིག་ཀྱང་མི་འགྲུབ་པས་བླ་མ་ལས་ཐོབ་པའི་གདམས་ངག་དེ་ནད་པ་ལ་
སྨན་དང་། སྲོག་འཚོ་བའི་བདུད་རྩི། དགོས་འདོད་འབྱུང་བའི་ཡིད་བཞིན་ནོར་བུ་
ལྟ་བུར་ཤེས་པར་བྱས་ནས་རྐྱེན་ཅིས་ཀྱང་མི་འཕྲོག་པར་རྩེ་གཅིག་ཏུ་ཉམས་སུ་བླང་
ནུས་ན། ནད་པས་ལྷ་རྗེ་མཁས་པའི་སྨན་ཡུན་དུ་བསྟེན་ན་ནད་ཆེན་པོའང་གཞི་མེད་
དུ་དྭངས་པ་བཞིན་མྱུར་དུ་སྒྲིབ་པ་ལས་གྲོལ་ནས་སངས་རྒྱས་ཀྱི་འབྲས་བུ་འཐོབ་
པར་འགྱུར་བའི་ཚུལ་ལེགས་པར་བསམ་པས་དཔེ་ལ་བརྟེན་ནས་བླ་མའི་གདམས་
ངག་མེད་ཀ་མེད་དུ་གོ དོན་ལ་ཡིད་ཆེས་ཏེ་ཉམས་ལེན་ལ་འཇུག་སྤྲོ་ཞིང་བསྲན་
ཚུགས་པར་འགྱུར་རོ། །
བདུན་པ་རྣམ་པར་མི་རྟོག་པ་ལ་བརྟེན་ནས་སེམས་སྦྱོང་བ་ནི། རྣམ་པར་མི་རྟོག་
པའི་བསམ་གཏན་ནི་ཏིང་ངེ་འཛིན་ཐམས་ཅད་སྐྱེ་བའི་གཞི་སྟེ་ཞིང་ས་དུལ་བ་ལྟ་
བུའོ༔ ཞེས་གསུངས་ཏེ། སེམས་བྱུང་རྒྱལ་དུ་གཡེང་བའི་གཞན་དབང་ལས་དུག་
གསུམ་གཙོར་གྱུར་བའི་བྱུང་ཚོར་གྱི་རྣམ་པར་རྟོག་པ་འཛད་དུ་མེད་པ་འདི་དག་གང་
ཡང་ཡིད་ལ་མི་བྱེད་པར་རྣམ་པར་མི་རྟོག་པའི་ངང་ལ་རྒྱུན་དུ་གནས་པའི་བསམ་
གཏན་ནི་ཏིང་ངེ་འཛིན་གྱི་སྒོ་ཐམས་ཅད་སྐྱེ་བའི་གཞི་རྟེན་མེད་དུ་མི་རུང་བ་སྟེ།་་་་
དཔེར་ན། ལོ་ཏོག་གི་འབྲས་བུ་སྨིན་པར་འདོད་པ་ལ་ཞིང་ས་དུལ་བ་ཉིད་མེད་ན་མི་
འབྱུང་བའི་གཞིར་གྲུབ་པ་ལྟ་བུའོ། །དེའང་ཇི་སྐད་དུ། རྣམ་རྟོག་མ་རིག་ཆེན་པོ་སྟེ།།
- 43 -



ནས་ལྕེ་བཙུན་སྙིང་ཐིག་
འཁོར་བའི་རྒྱ་མཚོར་ལྟུང་བྱེད་ཡིན། །ཅེས་གསུངས་པ་ལྟར། ཐོག་མ་མེད་པ་ནས་
གཉིས་འཛིན་རྣམ་རྟོག་གི་ཕྲེང་བ་ལུ་གུ་བརྒྱུད་དུ་གཡོས་པ་ལ་བརྟེན་མཐའ་མེད་
འཁོར་བའི་རྒྱ་མཚོ་ཆེན་པོར་ཡང་དང་ཡང་དུ་སྡུག་བསྔལ་གྱི་རྒྱུ་འབྲས་ཁོ་ནར་་་་་་་
ལོངས་སྤྱོད། ད་དུང་འདིའི་རྗེས་སུ་འབྲང་ན་ནམ་ཡང་བདེ་བའི་གོ་སྐབས་མེད་པས།
ད་ནི་རྣམ་པར་མི་རྟོག་པའི་བསམ་གཏན་བསྒྲུབས་ལ་མྱུར་དུ་སངས་རྒྱས་སྐུ་གསུམ་
གྱི་རང་བཞིན་མངོན་དུ་བྱའོ་སྙམ་པས། ལུས་གནད་རྣམ་སྣང་གི་ཆོས་བདུན་ལྡན་དུ་
བཅའ། རང་ལུས་ཡི་དམ་ལྷར་བསྒོམ་པའམ་ཐ་མལ་ཡང་རུང་སྟེ་ཕྱི་གསལ་ནང་་་་་
གསལ་འོད་ཀྱི་རང་བཞིན་བདེ་བའི་ཉམས་དང་ལྡན་པ་ལ་སེམས་གཏད་པ་ནི། བདེ་
སྟོང་རྣམ་པར་མི་རྟོག་པ་ལ་སེམས་སྦྱོང་བའོ། །དེ་ངང་དུ་ལུས་སེམས་ཁོང་ཀློད་་་་
ལག་གཉིས་པུས་སྟེང་བཞག མིག་བར་སྣང་དུ་ཧ་རེ་གསལ་མདངས་དང་བཅས་་་་་
བཞག་པ་ནི། གསལ་སྟོང་རྣམ་པར་མི་རྟོག་པ་ལ་སེམས་སྦྱོང་བའོ། །དེའི་ཚེ་སེམས་
ཀྱི་དྲན་བསམ་འཕྲོ་འདུ་ཅི་ཡང་མི་བྱ་བར་བཟོ་མེད་རང་བབ་ཀྱི་ངང་དུ་ཡེངས་མེད་
འཛིན་མེད་ལྷུག་པར་བཞག་པས་རྟོག་མེད་རང་གསལ་ནམ་མཁའ་ལྟ་བུའི་ཉམས་སྐྱེ་
བ་ནི། ཆོས་ཉིད་རྣམ་པར་མི་རྟོག་པ་ལ་བརྟེན་ནས་སེམས་སྦྱོང་བ་སྟེ། སྔ་མ་གཉིས་
མཚན་བཅས་དང་ཕྱི་མ་མཚན་མེད་ཞི་གནས་ཡིན་ལ། དེ་ལྟར་ལེགས་པར་སྦྱངས་
པས་དཔེ་ལ་བརྟེན་ནས་བསམ་གཏན་མེད་དུ་མི་རུང་བར་གོ དོན་གྱི་སྒོམ་པ་གོམས་
པས་ཉམས་མྱོང་བཟང་པོ་རྒྱུད་ལ་སྐྱེས་ཏེ་ཏིང་ངེ་འཛིན་གྱི་གཞི་ཐིང་པར་འགྱུར་་་་
རོ། །གསུམ་པ་ཁྱད་པར་གྱི་སྔོན་འགྲོ་བསགས་སྦྱོང་གི་རིམ་པ་ནི། གཞུང་ལས།་་་
སྐྱབས་འགྲོ་དང་སེམས་བསྐྱེད་སྒྲིབ་སྦྱོང་ཚོགས་བསག་རྣམས་ཀྱི་ཐབས་ཀྱིས་གཟུང་
ངོ་༔ ཞེས་གསུངས་པའི་དོན་ཏེ། དེ་ལ་ལྔ། སྐྱབས་འགྲོ། སེམས་བསྐྱེད། སྒྲིབ་སྦྱོང་།
ཚོགས་གསོག བླ་མའི་བྱིན་རླབས་ལམ་དུ་བྱའོ། །དང་པོ་བསླབ་པ་ཐམས་ཅད་ཀྱི་
གཞི་རྟེན་སྐྱབས་སུ་འགྲོ་བ་ནི། རྒྱུ་ཚེ་གཅིག་གིས་གདོད་མའི་ས་ལ་གྲོལ་བར་འདོད་
པའི་དད་པས་ཡུལ་དབྱིངས་ཀ་དག་ཆོས་སྐུ། ལྷུན་གྲུབ་ཡེ་ཤེས་ལོངས་སྐུ། རིག་་་་་
- 44 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
རྩལ་འགག་མེད་སྤྲུལ་པའི་སྐུ། གསུམ་ཀའང་རང་རིག་བླ་མ་དབྱེར་མེད་པའི་་་་་་
བོར་རྫོགས་པ་ལ། ཚུལ་ཡིན་ལུགས་གསལ་འདེབས་ཙམ་གྱིས་གཉིས་མེད་་་་་་
མཉམ་དུ་རྟོགས་པ་ནི་ལུགས་འདིའི་ཐུན་མོང་མ་ཡིན་པ་དོན་དམ་པའི་སྐྱབས་འགྲོ་
སྟེ་དེ་ཉིད་གཞིར་བྱས། ཀུན་རྫོབ་ཀྱི་རྟོག་ངོར་མདུན་གྱི་ནམ་མཁར་སེང་ཁྲི་པདྨ་ཉི་
མའི་གདན་ལ་ངོ་བོ་རྩ་བའི་བླ་མ་ཉིད་རྣམ་པ་དཔལ་ཆེན་སེང་གེ་དབང་ཕྱུག་དམར་
སྨུག་ཁྲོ་འཛུམ་སྒེག་པའི་ཉམས་ཅན། དར་དང་རིན་པོ་ཆེ་རུས་པས་བརྒྱན་པ། ཕྱག་
གཉིས་མཉམ་བཞག་དང་ཞབས་རྡོ་རྗེའི་སྐྱིལ་མོ་ཀྲུང་གིས་འཇའ་ཟེར་མེ་འོད་ཀྱི་་་
ཀློང་ན་བཞུགས་པ་ལ་བརྒྱུད་གསུམ་རིག་འཛིན་བླ་མ། དཔའ་བོ་མཁའ་འགྲོ་བསམ་
གྱིས་མི་ཁྱབ་པས་བསྐོར་ཏེ་ཕྱི་ལྟར་དཀོན་མཆོག་གསུམ།
ནང་ལྟར་རྩ་བ་གསུམ། གསང་བ་སྐུ་གསུམ་བླ་མ་ཀུན་འདུས་ཀྱི་བདག་ཉིད་ཆེན་་་་
པོར་གསལ་བའི་སྤྱན་སྔར། བདག་སོགས་ནམ་མཁའ་དང་མཉམ་པའི་སེམས་ཅན་
ཐམས་ཅད་མགྲིན་གཅིག་དབྱངས་གཅིག་སྒོ་གསུམ་གུས་པ་ཆེན་པོས་ཅི་མཛད་ཁྱེད་
མཁྱེན་གྱི་བློ་གཏད་ལིང་བསྒྱུར་བྱས་ཏེ། དེང་ནས་བྱང་ཆུབ་སྙིང་པོའི་བར་སྐྱབས་སུ་
འགྲོ་བའི་འདུན་པས། ཨ༔ ཀ་དག་གཏིང་གསལ་ཆོས་ཀྱི་སྐུ༔ ལྷུན་གྲུབ་རིག་རྩལ་
ལོངས་སྤྱོད་རྫོགས༔ དབྱེར་མེད་ཐུགས་རྗེ་སྤྲུལ་པའི་སྐུར༔ རང་ངོ་ཤེས་པས་སྐྱབས་
སུ་མཆི༔ ཞེས་འབུམ་ཕྲག་སོགས་མང་ཉུང་ཇི་ཙམ་གསོག་པའི་གྲངས་མ་ཐེམ་་་་་
པར་འདི་ཉིད་བརྗོད། ཐུན་མཐར་ཡུལ་སེམས་གཉིས་མེད་དུ་ཤེས་པས་རིག་པ་ཁྱབ་
གདལ་ཆེན་པོར་ཆམ་གྱིས་འཇོག་པའམ། མི་ནུས་ན་སླར་མོས་གུས་བྱས་པས་བླ་མ་
དགྱེས་པས་འོད་དུ་ཞུ་སྟེ་རང་ལ་ཐིམ་ནས་དབྱེར་མེད་དུ་གྱུར་བར་མོས་ལ་མཉམ་་་་
པར་འཇོག་གོ །གཉིས་པ་ཐེག་ཆེན་ལམ་གྱི་རྩ་བ་བྱང་ཆུབ་ཏུ་སེམས་བསྐྱེད་་་་་
ལའང་། བློ་ཆེན་རྣམས་ཀྱིས་རང་ལུགས་ཐུན་མོང་མ་ཡིན་པའི་སེམས་བསྐྱེད་པ་ནི། །
སེམས་ཅན་ཐམས་ཅད་གདོད་མ་ནས་རང་བཞིན་གྱིས་དག་པའི་དབྱིངས་ལས་མ་
གཡོས་པའི་སངས་རྒྱས་ཁོ་ན་ཡིན་པ་ལ། གནས་སྐབས་མེད་སྣང་གློ་བུར་བའི་
- 45 -



ག་ག་ན་ལྕེ་བཙུན་སྙིང་ཐིག་
འཁྲུལ་པས་བསྒྲིབས་ཀྱང་དོན་ལ་བཅིངས་གྲོལ་གང་ཡང་མེད་པས། རིག་པ་ཡེ་་་་
ཤེས་རང་གསལ་གྱི་ངང་དུ་འཁོར་འདས་མཉམ་ཉིད་ཆེན་པོར་ཅོག་གེར་བཞག་པས་
རང་ཤར་རང་གྲོལ་ཀ་དག་གི་དབྱིངས་སུ་ལ་བཟླ་བར་སེམས་བསྐྱེད་པ་དང་། ལས་
དང་པོ་བ་བློ་ནུས་དམན་པས། ཀུན་རྫོབ་ཏུ་ནམ་མཁས་ཁྱབ་པའི་སེམས་ཅན་ཐམས་
ཅད་ཕ་མ་དྲིན་ཆེན་དུ་མ་གྱུར་པ་གཅིག་ཀྱང་མེད། དེ་ཐམས་ཅད་འཁོར་བའི་རྒྱ་མཚོ་
ཆེན་པོར་ཐོག་མཐའ་མེད་པར་བྱིང་ཞིང་སྡུག་བསྔལ་གསུམ་གྱིས་རྟག་ཏུ་མནར་བ་
ལ་བྱམས་པ་དང་སྙིང་རྗེ་དྲག་པོས་ཀུན་ནས་བསླངས་ཏེ། སྐྱབས་མེད་པའི་མ་རྒན་
ཉམ་ཐག་དེ་ཐམས་ཅད་གཏན་གྱི་བདེ་བ་དམ་པ་རྫོགས་པའི་སངས་རྒྱས་ཀྱི་ས་ལ་
བདག་ཁོ་ནས་འགོད་པར་བྱའོ་སྙམ་པ་སྨོན་པ་དང་། དེའི་ཕྱིར་དུ་ཚུལ་ཁྲིམས་་་་་་
གསུམ་ཕར་ཕྱིན་དྲུག་བསྡུ་དངོས་བཞི་ཟབ་ལམ་རིམ་པ་གཉིས་ལ་བསླབ་པར་་་་་
བགྱིའོ་སྙམ་པ་འཇུག་པ་དང༌། ཡུལ་ཡུལ་ཅན་བྱ་བྱེད་ཐམས་ཅད་གདོད་ནས་མ་་་་་
དམིགས་ཏེ་སྤྲོས་པ་ཉེ་བར་ཞི་བར་ཤེས་པ་དོན་དམ་བྱང་ཆུབ་ཀྱི་སེམས་རྣམས་་་་་་
ལེགས་པར་བསྒོམས་ལ། །
ཧོ༔ གློ་བུར་འཁྲུལ་བའི་འགྲོ་བ་ཀུན༔ གདོད་ནས་རྣམ་དག་དབྱིངས་ཀྱི་ངང་༔ ཡེ་
ཤེས་རིག་པས་རང་གྲོལ་ཕྱིར༔ ཅོག་བཞག་ཆེན་པོར་སེམས་བསྐྱེད་དོ༔ ཞེས་་་་་་
འགྲུབ་བརྗོད་པར་བྱའོ། །གསུམ་པ་ཉམས་རྟོགས་སྐྱེ་བའི་འགལ་རྐྱེན་སྒྲིབ་པ་སྦྱོང་
བ་ནི། སྡིག་སྒྲིབ་ཀྱི་ཕུང་པོ་གཉེན་པོ་སྟོབས་བཞིའི་སྒོ་ནས་སྦྱོང་བ་སྤྱི་ལ་གྲགས་་་་་
མོད། འདིར་ཐུན་མོང་མ་ཡིན་པ་ནང་གི་རྣལ་འབྱོར་ཟབ་མོ་བསྟན་པ་སྟེ། རང་ཉིད་
ཡི་དམ་དུ་གསལ་བའམ། ཐ་མལ་དུ་གནས་པའི་ལུས་ཕྱི་གསལ་ནང་གསལ་གྱི་་་་་
དབུས་སུ་རྩའི་གཙོ་མོ་གསུམ་ལ་སྤྱི་མགྲིན་སྙིང་ལྕེའི་འཁོར་ལོ་བཞི་བཅས་དྭངས་་་་་
གསལ་འོད་ཀྱི་རང་བཞིན་ཅན་སྤྱི་ལྟར་གསལ་བའི་མར་སྣེ་ལྟེ་འོག་སོར་བཞིའི་ཐད་
ཀྱི་དབུ་མའི་ནང་དུ་པད་ཟླའི་གདན་ལ། བླ་མ་རྡོ་རྗེ་སེམས་དཔའ་སྐུ་མདོག་དམར་
པོ་ལོངས་སྤྱོད་རྫོགས་པའི་ཆས་ཅན་རྡོ་རྗེ་དང་དྲིལ་བུ་འཛིན་པས་རང་འོད་ཀྱི་ཡུམ་
- 46 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
ལ་འཁྱུད་པ། ཞབས་རྡོ་རྗེའི་སྐྱིལ་ཀྲུང་གིས་བདེ་དྲོད་ཀྱི་རང་འོད་འཁྲིགས་པའི་ཀློང་
ན་བཞུགས་པ་ལ། སྡིག་སྒྲིབ་སྦྱོང་བའི་གསོལ་བ་སྙིང་ནས་བཏབ་ཅིང་ཡིག་བརྒྱ་
བཟླས་པས་ཐུགས་རྒྱུད་བསྐུལ་ཏེ་སྐུ་ལས་ཡེ་ཤེས་ཀྱི་མེ་འབར། ལྟེ་བའི་འཁོར་ལོ་
གང༌། སྙོམས་འཇུག་གི་གནས་སྐབས་དང་འདོད་ཆགས་ཀྱི་སྒྲིབ་པ་བསྲེགས་ཤིང་
སྦྱངས། སྙིང་གའི་འཁོར་ལོ་གང་། གཉིད་འཐུག་གི་གནས་སྐབས་དང་གཏི་མུག་གི་
སྒྲིབ་པ་བསྲེགས་ཤིང་སྦྱངས། མགྲིན་པའི་འཁོར་ལོ་གང་། རྨི་ལམ་གྱི་གནས་་་་་་
སྐབས་དང་ཕྲག་དོག་གི་སྒྲིབ་པ་བསྲེགས་ཤིང་སྦྱངས། སྤྱི་བོའི་འཁོར་ལོ་གང་་་་་
སད་པའི་གནས་སྐབས་དང་ཞེ་སྡང་ང་རྒྱལ་གྱི་སྒྲིབ་པ་བསྲེགས་ཤིང་སྦྱངས་པས་ཕྱི་
ནང་མེད་པ་དྭངས་གསལ་འོད་ཕུང་ཆེན་པོ་བཅོམ་ལྡན་འདས་རྡོ་རྗེ་སེམས་དཔའི་
གསང་བ་གསུམ་དང་རང་གི་སྒོ་གསུམ་དབྱེར་མི་ཕྱེད་པར་གྱུར་བར་མོས། དེ་ཉིད་
ངག་འདོན་གྱིས་གསལ་འདེབས་བྱེད་ན། །
ཨ༔ བདག་ཉིད་ཐ་མལ་ལུས་ཀྱི་དབུས། །རྩ་གསུམ་འཁོར་ལོ་བཞི་དང་བཅས། །
དྭངས་གསལ་འོད་ཀྱི་རང་བཞིན་གྱི། །མར་སྣེ་ལྟེ་འོག་སོར་བཞིའི་སྦུབས། །བླ་མ་
དཔལ་ལྡན་རྡོ་རྗེ་སེམས། །དམར་གསལ་ཞལ་གཅིག་ཕྱག་གཉིས་པ། །རྡོ་རྗེ་དྲིལ་
འཛིན་ལོངས་སྐུའི་ཆས། །རང་འོད་རིག་མའི་བདེ་བས་དགྱེས། །རྡོ་རྗེ་པདྨའི་སྐྱིལ་
ཀྲུང་གིས། །པདྨ་ཟླ་བའི་གདན་གྱི་སྟེང་། །དྭངས་མ་འོད་ལྔའི་ཀློང་ན་བཞུགས། །
བླ་མ་རྡོ་རྗེ་སེམས་དཔའ་ལ། །མི་ཕྱེད་གུས་པས་གསོལ་བ་འདེབས། །བདག་གི་
སྡིག་སྒྲིབ་ཉེས་ལྟུང་ཀུན། །བྱང་ཞིང་དག་པར་བྱིན་གྱིས་རློབས། །རྩེ་གཅིག་གསོལ་
བ་བཏབ་པ་ལས། །ཡེ་ཤེས་མེ་འབར་རྩ་འཁོར་ཁྱབ། །སྒོ་གསུམ་ཆ་མཉམ་སྡིག་་་་
སྒྲིབ་ཀུན། །བསྲེགས་སྦྱངས་རང་ལུས་འོད་ཀྱི་སྐུ། །རྡོ་རྗེ་སེམས་དཔའི་གསང་་་་་
གསུམ་དང་། །དབྱེར་མེད་མ་བཅོས་ལྷུག་པར་ཤར། །ཅེས་བརྗོད་ཅིང་བསམས་ལ་
ཡི་གེ་བརྒྱ་བ་ཅི་ནུས་བཟླ། བཟླས་སྒོམ་འདི་ཇི་ཙམ་མང་བཞིན་མཆོག་ཏུ་འགྱུར་ལ་
ཐ་ནའང་འབུམ་ཐེར་ཙམ་རེ་ངེས་པར་གལ་ཆེའོ། །ཐུན་མཐར་རུ་ཏྲའི་སྨེ་བཤགས་་་་
-47-



ལྕེ་བཙུན་སྙིང་ཐིག་
ཀྱང་བརྗོད་ལ་བསྒོམ་བྱ་སྒོམ་བྱེད་གཉིས་ཀའང་གདོད་ནས་ཡེ་དག་རོ་མཉམ་ཆེན་
པོའི་ངང་དུ་མཉམ་པར་འཇོག་པ་ནི་བཤགས་པ་ཐམས་ཅད་ཀྱི་མཆོག་ཡིན་ཏེ། དྲང་
པོར་འདུག་ལ་ཡང་དག་ལྟོས། །དེ་ནི་འགྱོད་ཚངས་རྒྱལ་པོ་ཡིན། །ཅེས་སོ། །བཞི་
པ་ཉམས་རྟོགས་སྐྱེ་བའི་མཐུན་རྐྱེན་ཚོགས་བསགས་པ་ནི། ཚོགས་གསོག་གི་་་སས་
ཐབས་སྤྱི་དང་བྱེ་བྲག་མང་མོད། སྐབས་འདིར་ནང་གི་རྣལ་འབྱོར་ཁྱད་པར་ཅན་ལ་
བརྟེན་པ་སྟེ། དེའང་སྔར་ལྟར་རང་ལུས་གཉུག་མའི་ལྷ་ཡི་དམ་གང་ཡིན་ནམ། སྤྱིར་
བཏང་རྡོ་རྗེ་སེམས་དཔར་གསལ་བའི་ལུས་ནང་རྩ་གསུམ་འཁོར་ལོ་བཞི་ལྟེ་འོག་་་་
རྡོར་སེམས་ཡབ་ཡུམ་བཤད་མ་ཐག་པ་ལྟར་དང་། དབུ་མའི་ཡར་སྣར་ཧི་ཡིག་་་་སས་
དཀར་པོ་མགོ་མཐུར་བསྟན། སྤྱི་བོའི་འཁོར་ལོར་བླ་མ་སྐུ་རྡོ་རྗེ་ཡབ་ཡུམ་དཀར་པོ།
མགྲིན་པར་གསུང་རྡོ་རྗེ་ཡབ་ཡུམ་དམར་པོ།
སྙིང་གར་ཐུགས་རྡོ་རྗེ་ཡབ་ཡུམ་སྔོན་པོ། ལྟེ་བར་ཡེ་ཤེས་རྡོ་རྗེ་ཡབ་ཡུམ་སེར་པོ་
རྡོར་དྲིལ་འཛིན་ཅིང་སོ་སོའི་རྩ་འདབ་གྲངས་མཉམ་ཌཱ་ཀིས་བསྐོར་བ་གསལ་་་་་་་
གདབ། མོས་གུས་བྱས་ཏེ་འཇམ་རླུང་བཟུང་བས་རྡོར་སེམས་སྐུ་ལས་མེ་འབར་བའི་
མེ་ལྕེ་རིམ་པར་གྱེན་ཏུ་སོང༌། སྤྱི་བོའི་ཧཾ་ལ་རེག་པས་དེ་ལས་བྱང་ཆུབ་སེམས་ཀྱི་
བདུད་རྩིའི་རྒྱུན་བབས་སྤྱི་བོའི་བླ་མ་སྐུ་རྡོ་རྗེ་འཁོར་དང་བཅས་པ་ལ་ཕོག་པས་་་་་་
དགའ་བའི་མཆོད་པས་མཉེས། ལུས་རྩའི་སྒྲིབ་པ་དག་ཅིང་ཚོགས་རྫོགས། སྣང་
སྟོང་སྐུ་རྡོ་རྗེ་དང་དབྱེར་མེད་དུ་གྱུར། སླར་མགྲིན་པར་བབས། བླ་མ་གསུང་རྡོ་རྗེ་
འཁོར་དང་བཅས་པ་ལ་ཕོག་པས་མཆོག་དགའི་མཆོད་པས་མཉེས། ངག་རླུང་གི་
སྒྲིབ་པ་དག་ཅིང་ཚོགས་རྫོགས་གྲགས་སྟོང་གསུང་རྡོ་རྗེ་དང་དབྱེར་མེད་དུ་གྱུར། དེ་
ལས་སྙིང་གར་བབས། བླ་མ་ཐུགས་རྡོ་རྗེ་འཁོར་དང་བཅས་པ་ལ་ཕོག་པས་ཁྱད་
དགའི་མཆོད་པས་མཉེས། ཡིད་ཐིག་ལེའི་སྒྲིབ་པ་དག་ཅིང་ཚོགས་རྫོགས་རིག་སྟོང་
ཐུགས་རྡོ་རྗེ་དང་དབྱེར་མེད་དུ་གྱུར། དེ་ལས་ཀྱང་ལྟེ་བར་བབས། བླ་མ་ཡེ་ཤེས་རྡོ་
རྗེ་འཁོར་དང་བཅས་པ་ལ་ཕོག་པས་ལྷན་སྐྱེས་དགའ་བའི་མཆོད་པས་མཉེས། སྒོ་
- 48 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
གསུམ་ཆ་མཉམ་འཕོ་བའི་སྒྲིབ་པ་དག་ཅིང་ཚོགས་རྫོགས། བདེ་སྟོང་ཡེ་ཤེས་རྡོ་རྗེ་
དང་དབྱེར་མེད་དུ་གྱུར་པར་མོས་ལ་མཐར་གོང་སྨོས་ལྟར་མཉམ་པར་འཇོག་ལ། མ་
ཧཱ་སུ་ཁ་བཛྲ་ས་ཏཱ་ཨ་ཧཾ༔ ཞེས་ཅི་ནུས་བཟླ། ནང་གི་བསགས་སྦྱོང་གཉིས་པོ་སྦྲེལ་
མར་ཉམས་སུ་ལེན་པའི་སྐབས་ཡིག་བརྒྱ་བཟླས་གྲུབ་པའི་རྗེས་ཁོ་ནར་མེ་ལྕེས་ཧཾ་
ལས་བདུད་རྩི་དྲང་བའི་དམིགས་པ་ལ་འཇུག་ཅིང་། གཉིས་ཀ་གྲུབ་པའི་རྗེས་་་་་
མཉམ་བཞག་བྱ། དེ་ཉིད་ངག་འདོན་དུ། མཐར་ནི་ཡེ་ཤེས་མེ་ལྕེ་ཡིས། །སྤྱི་བོའི་ཧཾ་
ལས་བདུད་རྩི་དྲངས། །འཁོར་ལོའི་གནས་བཞིར་སོན་པ་ལས། །བླ་མ་སྐུ་བཞིའི་
དཀྱིལ་འཁོར་པ། །དགའ་མཆོག་ཁྱད་པར་ལྷན་སྐྱེས་ཀྱི། །ཡེ་ཤེས་ཆེན་པོས་རབ་
མཉེས་ནས། །བདེ་ཆེན་འབྲས་བུའི་ཚོགས་ཆེན་རྫོགས། །རྡོ་རྗེ་བཞི་དང་དབྱེར་
མེད་གྱུར། །ཅེས་བརྗོད་ཅིང་བསམས་ལ་རྗེས་སྔགས་བརྗོད་པ་སོགས་སྔར་ལྟར་
བྱའོ། །
ལྔ་པ་ཉམས་རྟོགས་སྐྱེ་བའི་ཐབས་ཀྱི་དངོས་གཞི་བླ་མའི་བྱིན་རླབས་ལམ་དུ་བྱ་བ་
ལ་གཉིས། བྱིན་རླབས་བླ་མའི་བསྐྱེད་རིམ་དང་། ཟབ་མོ་རྫོགས་པའི་རིམ་་་་་་་་
པའོ། །དང་པོ་ནི། གཞུང་ལས། དེ་ནས་བླ་མའི་བྱིན་རླབས་ལམ་དུ་བྱ་སྟེ༔ ཞེས་
སོགས་ཀྱིས་བསྟན་པའི་དོན་ཏེ། དེའང་སྔོན་འགྲོ་གཞན་རྣམས་གྲངས་གསོག་ལྟ་བུ་
སྔོན་དུ་སོང་ཟིན་པའི་དབང་དུ་བྱས་ནས་ཉམས་ལེན་འདིའི་སྐབས་སུ་བབས་པ་ན།
མཚམས་དམ་དུ་བཅད། རླུང་རོ་བསལ་ལ་ཤེས་པ་རྣལ་དུ་དབབ། ཐུན་གྱི་སྔོན་འགྲོ་
མ་བྱས་ཀྱང་ཆོག་པས་སྐྱབས་སེམས་བསགས་སྦྱོང་སྦྲེལ་མར་ཁྱུག་ཙམ་བཏང་ལ།
ཀ་དག་གི་ངང་ལས་སེང་གེ་དང་པདྨ་ཉི་མའི་ཁྲི་སྟེང་དུ་རང་ཉིད་གཉུག་མའི་ལྷ་དང་
བླ་མ་དབྱེར་མེད་པའི་ངོ་བོ་སི་ཧེ་ཤྭ་ར་རྣལ་འབྱོར་སྤྱོད་པ་ཁྲོ་འཛུམ་སྒེག་པའི་ཉམས་
ཅན་ཁ་དོག་དམར་སྨུག་མཉམ་གཞག་དང་སྐྱིལ་ཀྲུང་ཅན། དར་དང་རིན་པོ་ཆེ་དང་
རུས་པའི་རྒྱན་གྱིས་བརྒྱན་པ། སྐུ་ལུས་ཀྱི་ཆ་ཐམས་ཅད་རྩ་གསུམ་རྒྱལ་བ་རབ་
འབྱམས་ཏིལ་གོང་ཁ་ཕྱེས་པ་ལྟ་བུས་གང་བ། བ་སྤུའི་ཁུང་བུ་ཐམས་ཅད་ནས་རྡོ་རྗེ་
-49 -



༡ ཚེ་ལྕེ་བཙུན་སྙིང་ཐིག ་
ཡེ་ཤེས་ཀྱི་མེ་ཁྲོ་ཆུང་གི་ཚོགས་དང་བཅས་པ་འཕྲོ་བས་བདུད་དང་བར་དུ་གཅོད་པ་
ཐམས་ཅད་སྲེག་པར་མཛད་པ། འཁོར་དུ་བརྒྱུད་གསུམ་གྱི་བླ་མ་དང་། དཔའ་བོ་
དང་མཁའ་འགྲོའི་ཚོགས་ཀྱིས་བསྐོར། སྨིན་མཚམས་སུ་ཆོས་འབྱུང་དཀར་པོ་རྩ་བ་
ཕྲ་བ་དབུ་མ་ལ་ཟུག་ཅིང་ཁ་གདེངས་གཡེལ་པའི་ཟུར་གཅིག་གྱེན་ལ་བསྟན་པའི་
ནང་དུ་བདེ་ཆེན་ཐིག་ལེ་དགའ་བ་འཁྱིལ་པ་དཀར་པོ་འོད་འབར་བ། དེའི་ཐད་ཀ་
ལས་ཅུང་ཟད་མཐོ་ཙམ་གྱི་ནམ་མཁར་ངོ་བོ་རྩ་བའི་བླ་མ་ལ་རྣམ་པ་བི་མ་ལ་མི་ཏྲ་
དཀར་གསལ་ཤངས་རྩེར་སྐྱེ་མེད་ཡི་གེ་ཨ་དཀར་པོས་མཚན་པ། ཕྱག་མཉམ་་་་་
བཞག་བདུད་རྩིའི་ཐོད་ཞལ་བསྣམས་པ། དར་སྔོན་པོའི་སྟོད་གཡོགས་གསོལ་ཅིང་
ཞབས་སྐྱིལ་མོ་ཀྲུང་གིས་དགྱེས་ཡེ་རེ་བཞུགས་པ། སྣང་སྲིད་ཐམས་ཅད་འཇའ་ཟེར་
ཐིག་ལེར་མེར་མེར་ཤིག་ཤིག་གཡོ་བར་བསམས་ལ་ལེགས་པར་གསལ་གདབ།
ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོ་པས་སྐུ་གསུམ་གྱི་ཞིང་རབ་འབྱམས་
ནས་བསྒོམས་པ་དང་འདྲ་བའི་ཡེ་ཤེས་པ་བསམ་གྱིས་མི་ཁྱབ་པ་སྤྱན་དྲངས་ཏེ་་་་
བདག་མདུན་ལ་ཐིམ་པར་བསམ། དེ་ནས་མདུན་གྱི་བླ་མ་ལ་མོས་གུས་ཀྱི་ཤུགས་
དྲག་ཏུ་བསྐྱེད་དེ། འོད་གསལ་སྣང་བཞི་མཐར་ཕྱིན་ནས༔ རིག་པ་མི་འགྱུར་སྐུ་ལྔ་
བཞེངས༔ འཇའ་ལུས་འཕོ་ཆེན་དྭངས་མའི་གཟུགས༔ འཆི་མེད་བི་མ་མི་ཏྲ་ཀྱེ་
བདག་ལ་ཐུགས་རྗེས་བརྩེར་དགོངས་ནས༔ མངོན་སུམ་བྱིན་རླབས་དེང་སྩོལ་
ཅིག༔ ཅེས་གསོལ་འདེབས་དང་། ཉི་
ཨོཾ་ཨཱ༔ཧཱུྃ་གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ ཞེས་པའི་བཟླས་པ་རྩེ་གཅིག་ཏུ་བྱ། དེའང་་་་་
ཉམས་རྟོགས་བླ་མའི་བྱིན་རླབས་ཁོ་ན་ལ་རག་ལས་པས་འདི་ཁོ་ན་ལ་ནན་ཏན་དུ་
བྱ་དགོས་ལ། སྔོན་འགྲོ་སྔ་མ་རྣམས་འབུམ་ཐེར་བསགས་པ་ཡིན་ན་གསོལ་་་་་་་་་
འདེབས་ཀྱང་དེ་ལས་མི་ཉུང་བ་བྱ། བཟླས་པ་འབུམ་ཕྲག་བཅུ་གཉིས་ཀྱི་གྲངས་་་་་
ཐེམས་ངེས་དགོས་པས་ཐུན་རེ་ལ་ཇི་ཙམ་འོས་པ་བཟླས་པའི་མཐར་དབང་བླང་བ་
ནི། སླར་ཡང་མོས་གུས་དྲག་པོས་གསོལ་བ་ལན་གསུམ་བཏབ་པས། བླ་མ་་་་་
• 50 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
དཔྲལ་བ་ནས་འོད་ཟེར་དཀར་པོ་ཟླ་བ་ཤར་བ་ལྟ་བུ་དང་རང་འདྲའི་སྐུ་དཔག་ཏུ་
མེད་པ་བྱུང་། རང་གི་དཔྲལ་བར་ཐིམ། ལུས་རྩའི་སྒྲིབ་པ་དག སྤྲོས་བཅས་བུམ་
པའི་དབང་ཐོབ། སྣང་སྲིད་གཞིར་བཞེངས་ཀྱི་དཀྱིལ་འཁོར་བསྒོམ་པ་ལ་དབང་།
ས་བརྒྱད་པ་ནོན། འབྲས་བུ་སྐུ་ལྔ་ཐོབ་པའི་སྐལ་བ་ཅན་དུ་བྱས། བླ་མའི་མགྲིན་པ་
ནས་འོད་ཟེར་དམར་པོ་འཆར་ཁའི་ཟེར་ཐག་ལྟ་བུ་དང་ཨཱ་ལི་ཀཱ་ལིའི་ཕྲེང་བ་དཔག་
ཏུ་མེད་པ་བྱུང་། རང་གི་མགྲིན་པར་ཐིམ། ངག་རླུང་གི་སྒྲིབ་པ་དག སྤྲོས་མེད་་་་་
གསང་བའི་དབང་ཐོབ། སྐྱེ་མེད་རང་བྱུང་རྡོ་རྗེའི་བཟླས་པ་ལ་དབང་། ས་བཅུ་་་་
གཅིག་པ་ནོན། འབྲས་བུ་གསུང་ལྔ་ཐོབ་པའི་སྐལ་པ་ཅན་དུ་བྱས། ཐུགས་ཀ་ནས་
འོད་ཟེར་སྔོན་པོ་མཐིང་ཞུན་གྱི་དྭངས་མ་ལྟ་བུ་དང་ཨ་ཡིག་མཐིང་གསལ་དཔག་ཏུ་
མེད་པ་བྱུང་། རང་གི་སྙིང་གར་ཐིམ། ཡིད་ཐིག་ལེའི་སྒྲིབ་པ་དག ཤིན་ཏུ་སྤྲོས་མེད་
ཤེར་དབང་ཐོབ། བདེ་ཆེན་འོད་གསལ་གྱི་ཡེ་ཤེས་བསྒོམ་པ་ལ་དབང་། ས་བཅུ་
གསུམ་པ་ནོན། འབྲས་བུ་ཐུགས་ལྔ་ཐོབ་པའི་སྐལ་བ་ཅན་ཏུ་བྱས། གནས་གསུམ་
ཀ་ནས་འོད་ཟེར་འཇའ་ཚོན་ཤར་བ་ལྟ་བུ་དང་ཙིཏྟ་རིན་པོ་ཆེའི་སྦུབས་ནས་འོད་་་་
ལྔའི་གོང་བུ་ཚོན་གང་བ་བྱུང་། རང་གི་གནས་གསུམ་དང་སྙིང་དབུས་སུ་ཐིམ། ཆ་
མཉམ་ཡེ་ཤེས་ཀྱི་སྒྲིབ་པ་དག རབ་ཏུ་སྤྲོས་མེད་བཞི་པ་ཐོབ། ཀ་དག་ལྷུན་གྲུབ་་་
ཟུང་འཇུག་བསྒོམ་པ་ལ་དབང་། ཡེ་ཤེས་བླ་མའི་ས་ནོན། འབྲས་བུ་ཡོན་ཏན་དང་་་་
ཕྲིན་ལས་རྣམ་ལྔ་གྲུབ་པའི་སྐལ་བ་ཅན་དུ་བྱས་པར་མོས། དབང་ལེན་འདི་ཐུན་གྱི་
དངོས་གཞི་བཟླས་པ་ལ་བྱེད་པའི་སྐབས་སུའང་ཡང་ཡང་བསྒོམ་ན་བྱིན་རླབས་ཤིན་
ཏུ་ཆེ་གསུངས། མཐར་བླ་མ་ཉིད་དགྱེས་པས་འོད་དུ་ཞུ་སྟེ་སྨིན་མཚམས་ཀྱི་དགའ་
བ་འཁྱིལ་པའི་དབུས་སུ་ཐིམ་པས་ཐིག་ལེ་དཀར་པོ་ཨ་ཡིག་གིས་མཚན་པ་སྲན་མ་
ཙམ་དུ་གྱུར་པར་བསམས་ལ་སེམས་གཏད། འདི་བྱིན་རླབས་ཤིན་ཏུ་བརྟན་པར་་་་
བྱེད་པའི་གནད་དོ། །ཐོག་མར་གསོལ་འདེབས་གཙོར་བྱེད་པའི་སྐབས་སུ་འདིའི་
མཚམས་འོག་ནས་འབྱུང་བ་ལྟར་དམིགས་བཟླས་ཁྱུག་ཙམ་བྱས་ལ་བསྡུ་རིམ་དང་
• 51-



1:|: ལྕེ་བཙུན་སྙིང་ཐིག
བསྔོ་སྨོན་གྱིས་མཐར་དབྱུང་ངོ༌། །དེས་གསོལ་འདེབས་བླ་མའི་རྣལ་འབྱོར་གྲུབ་
ནས་བསྐྱེད་བཟླས་སེམས་འཛིན་གཙོར་བཏོན་པའི་སྐབས་སྔ་མའི་འགྲོས་སྦྱར་བས་
ཀྱང་ཆོག་མོད། འདི་ལ་ཀུན་བཟང་དོན་གྱི་ཕྲིན་ལས་དང་སྦྲེལ་ན་ལེགས་པས་སྨན་
རཀ་གཏོར་མཆོད་སོགས་ཚོགས་གསོགས་པའི་ཡན་ལག་ཡིན་ཕྱིར་སྤྱི་ལྟར་་་་་་་
བཤམས། མ་འབྱོར་ཡང་དགོངས་པ་གསལ་འདེབས་ཙམ་ཁོ་ནས་ཆོག་པའོ། །
དེའང་དོན་ཕྲིན་གྱི་སྐྱབས་སེམས་ཡན་ལག་བདུན་པའི་འཕྲོས་བསག་སྦྱོང་སྤྲེལ་མ་
སྔར་བཞིན་སྦྱར་ལ་བགེགས་བསྐྲད་ཕྱིན་མཐར་ཆགས་སུ་བཏང༌། སྤྱན་འདྲེན་དང་
བཞུགས་གསོལ་གྲུབ་རྗེས་མདུན་མཁར་བླ་མ་ལ་གསོལ་འདེབས་དང་བཟླས་པ་
ཁྱུག་ཙམ་བྱས་ལ་དབང་བཞི་བླངས་ནས་བསྟིམ། ལས་བྱང་ཕྱག་མཆོད་བསྟོད་པའི་
བར་དུ་བཏང་ནས་ལྷ་སྐུའི་གསལ་སྣང་འདོན་བསྐྱོར་བྱས་ལ། དང་པོ་སྐུ་མདོག་ཕྱག་
རྒྱ་བཞུགས་སྟངས་རྒྱན་ཆ་ལུགས་རེ་རེ་བཞིན་གསལ་བཏབ་ལ་སེམས་བཟུང་ད་་་་་་
མཐར་སྤྱིའི་རྣམ་པ་བདེ་བླག་ཏུ་ཤར་བ་ན་གསལ་ལ་རྟོག་པ་མེད་པ་མེ་ལོང་་་་་་
གཟུགས་བརྙན་ལྟ་བུ། སྣང་ལ་རང་བཞིན་མེད་པ་བར་སྣང་གི་འཇའ་ཚོན་ལྟ་བུ་
ཐོགས་མེད་ཀུན་ལ་ཁྱབ་པ་ཆུ་ཟླའི་རྣམ་འགྱུར་ལྟ་བུར་ངེས་པ་བསྐྱེད་ནས་སྣང་སྟོང་
གཉིས་མེད་ཀྱི་ངང་ལ་ཡུན་རིང་དུ་མཉམ་པར་བཞག དེ་ལ་སེམས་ཟིན་པ་ན་སྨིན་
མཚམས་ཆོས་འབྱུང་དགའ་འཁྱིལ་དབུས་ཀྱི་ཐིག་ལེ་དཀར་པོ་ཨས་མཚན་པ་སྲན་
མ་ཙམ་ལ་སེམས་བཟུང་བ་ནི་སྐུ་བསྐྱེད་རིམ་ཕྱག་རྒྱའི་ཏིང་ངེ་འཛིན་ནོ། །དེ་ལ་་་་་
གསལ་བརྟན་གྱི་ཉམས་ཅི་རིགས་སྐྱེས་པ་ན། ཕྲིན་ལས་ལྟར། །
ཨ༔ ཨོ་ནི་ངོ་བོ་ཆོས་ཀྱི་སྐུ༔ སོགས་ཀྱིས་དགོངས་པའི་གཟེར་བཏབ་ལ། ཨོཾ་ཨཱ༔ཧཱུྃ་
བཛྲ་གུ་རུ་སིཾ་ཧེ་ཤྭ་ར་ཧུ་ཧཱུྃ་ཧཱུྃ༔ ཞེས་དབྱངས་དང་བཅས་པའམ། ཇི་ལྟར་རིགས་་་་་
པས་བཟླ། མཐར་རླུང་འཇུག་གནས་ལྡངས་གསུམ་དང་སྦྱར་བའམ་བུམ་ཅན་དང་
སྦྲག་པའི་རྡོར་བཟླས་བྱས་ལ་སེམས་འཛིན། དེས་སྐྱོན་སྨིན་མཚམས་ཀྱི་ཐིག་ལེ་
ལས་འོད་ཟེར་འཕྲོས། དག་པའི་ཞིང་རབ་འབྱམས་ཐམས་ཅད་དུ་ཁྱབ། དེ་དག་ན་
- 52 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
གནས་པའི་སྐྱབས་གནས་དཀོན་མཆོག་རྒྱ་མཚོ་ཐམས་ཅད་དང༌། ཁྱད་པར་དུ་འོད་
གསལ་སྙིང་ཏིག་གི་བརྒྱུད་པའི་བླ་མ་རྣམས་ཀྱི་གསང་བ་གསུམ་གྱི་བྱིན་རླབས་་་་
ཐམས་ཅད་སྐུ་དང་ཡིག་འབྲུ་ཕྱག་མཚན་གྱི་རྣམ་པ་ཆར་དྲག་ཏུ་བབས་པ་ཙམ་དུ་
སྤྱན་དྲངས་ནས་ཐིག་ལེ་ལ་ཐིམ་པས་ལུས་ཐམས་ཅད་ཁྱབ་པར་བསམ། ཡང་་་་་་
འཕྲོས་མ་དག་པའི་ཞིང་ཁམས་རབ་འབྱམས་ཐམས་ཅད་ལ་ཁྱབ། བརྟན་གཡོ་སྣོད་
བཅུད་ཐམས་ཅད་དག་པའི་ཞིང་ཁམས་རབ་འབྱམས་སུ་བསྒྱུར་བར་བསམས་ལ་
ངག་བཟླས་ཡིད་བཟླས་ཇི་ལྟར་རིགས་པར་བྱས་ཏེ་འཕྲོ་འདུའི་རྩལ་སྦྱོང་བ་་་་་་
གསུང་བཟླས་པ་སྔགས་ཀྱི་ཏིང་ངེ་འཛིན་ནོ། །གཉིས་པ་ནི། བསྐྱེད་བཟླས་གྲུབ་་་
པའི་མཐར་སྣོད་བཅུད་ཐམས་ཅད་རིལ་གྱིས་བསྡུས་ཏེ་རང་གི་ལུས་ལ་གཞུག དེ་
ཡང་བསྡུས་ཏེ་སྨིན་མཚམས་ཀྱི་ཐིག་ལེ་ལ་ཐིམ་པས་ཤིན་ཏུ་འོད་གསལ་བར་་་་་་
བསམས་ལ་སེམས་ཡུན་རིང་དུ་འཇོག་པས་རྣམ་རྟོག་གི་རྦ་རླབས་ཞི་བའི་ཏིང་ངེ་་་
འཛིན་མུ་མཐའ་མེད་པར་སྐྱེའོ། ། །
མཐར་དེ་ཡང་གཞའ་ཚོན་མཁའ་ལ་ཡལ་བ་ལྟར་དམིགས་སུ་མེད་པའི་ངང་དུ་ཅི་་་
གནས་སུ་མཉམ་པར་འཇོག་པ་ནི་ཐུགས་འོད་གསལ་དེ་ཁོ་ན་ཉིད་ཀྱི་ཏིང་ངེ་འཛིན་
ནོ། །དེའི་ངང་ལས་སྣོད་བཅུད་དག་པའི་འཁོར་ལོར་ལྡངས་ལ་བསྔོ་སྨོན་ཤིས་་་་་་་
བརྗོད་བྱ་སྟེ་གསལ་གདབ་པའི་ཚིག་ནི་ལས་བྱང་ལས་འབྱུང་བ་ལྟར་རོ། །དེའང་་་་
ཐིག་ལེ་ལ་སེམས་འཛིན་པ་ཡན་ཆད་རྟེན་ཅན་ཞི་གནས། དམིགས་མེད་དུ་འཇོག་པ་
རྟེན་མེད་ཞི་གནས་ཏེ་འདི་ནི་གཙོ་བོར་སྔགས་ཀྱི་བསྐྱེད་རིམ་ལ་བརྟེན་ནས་་་་་
གནས་ཀྱི་ཏིང་ངེ་འཛིན་སྐྱེད་པའི་ཐབས་ཁྱད་པར་དུ་འཕགས་པ་ཡིན་ལ། རེ་ཞིག་
འདི་ཙམ་ལས་མི་ལྕོགས་ན་ལྷག་མཐོང་སྒྲུབ་པའི་ལྟ་སྒོམ་སྤྱོད་འབྲས་བཞི་པོ་འོག་ཏུ་
འབྱུང་བ་ཉིད་འདིར་སྦྱར་བས་བསྐྱེད་རྫོགས་རྐང་ཚང་བ་གཅིག་ཏུ་འགྱུར་རོ། །སྔ་ཕྱི་
སྦྲེལ་ན་ཀུན་བཟང་དོན་ཕྲིན་མི་སྦྱོར་བར་གསོལ་འདེབས་དབང་ལེན་གྲུབ་ནས་ལྷ་
སྐུའི་སེམས་འཛིན་ལ་འཇུག་གོ །གཉིས་པ་དངོས་གཞིའི་ཁྲིད་ལ་གསུམ། དབང་པོ་
- 53 -



1|::ས་ལྕེ་བཙུན་སྙིང་ཐིག་ གི ་
རབ་ཚེ་འདིར་གྲོལ་བ། འབྲིང་བར་དོར་གྲོལ་བ། ཐ་མ་རང་བཞིན་སྤྲུལ་སྐུའི་ཞིང་
ཁམས་སུ་དབུགས་དབྱུང་བའོ། །དང་པོ་ལ་གསུམ། སྔོན་འགྲོ་འཁྲུལ་གཞི་རྩད་
གཅོད། དངོས་གཞི་འཁྲུལ་པ་རང་གྲོལ། རྗེས་འཁྲུལ་སྣང་ཡེ་ཤེས་སུ་འཆར་བའི་
ཁྲིད་དོ། །དང་པོ་ནི། སྔོན་འགྲོ་འཁྲུལ་གཞི་རྩད་གཅོད་པའི་གནད་ནི༔ ཞེས་པ་སྟེ།
དེ་ལ་བཞི། ལུས་སྦྱོང་། ངག་སྦྱོང་། སེམས་སྦྱོང་། ཐམས་ཅད་ལ་རྒྱས་འདེབས་
པའི་གནད་དོ། ། ན་
དང་པོ་ནི། ལུས་མི་འགྱུར་བ་རྡོ་རྗེའི་འདུག་སྟངས་ལ་གནས་པར་བྱའོ༔ ཞེས་པས་
འདི་ཕྱིན་ཆད་རྣམས་ལ་ཐོག་མར་བླ་མའི་རྣལ་འབྱོར་རེ་སྔོན་ཏུ་འགྲོ་དགོས་པས་་་
བྱིན་རླབས་བླ་མའི་གསོལ་འདེབས་ལྟར་རམ། བསྡུ་ན་ཐུན་གྱི་སྔོན་འགྲོར་བཤད་པ་
ལྟར་བྱས་ལ། གདན་འབོལ་ཅིང་རྒྱ་ཆེ་བར་བཏིང་བའི་སྟེང་དུ་གཅེར་བུ་ཨང་རག་
ཙམ་དཀྲིས་ལ་ལུས་བསྲངས་ཏེ་རྐང་མཐིལ་གཉིས་སྤྲད་པའི་སོར་རྩེ་སར་བཙུགས།
པུས་མོ་ཕྱིར་བསྐྱེད། ལག་གཉིས་གྲུ་མོ་བརྒྱངས། མགོ་ལ་མ་རེག་པར་ཐལ་མོ་སྤྱི་
བོར་སྦྱར་ལ་རྡོ་རྗེ་རྩེ་གསུམ་པའི་འདུག་སྟངས་བྱ། མིག་བར་སྣང་ལ་ཧ་རེ་བ་ལྟ།
ལུས་རྡོ་རྗེ་སྔོན་པོ་མེ་འབར་བ་ཞིག་ཏུ་བསྒོམ། དེ་ནས་རྣམ་རྟོག་གི་འཕྲོ་འདུ་ཕྲ་མོ་
ཙམ་ཡང་སྤངས་ཏེ་མི་རྟོག་པ་ཁོ་ནའི་ངང་དུ་ལུས་རང་ཤུགས་ཀྱིས་མ་འགྱེལ་བར་དུ་
མི་འགྱུར་བར་བཞག ཧལ་གྱིས་འགྱེལ་བ་ན་དེ་ཐོག་འགུལ་བསྐྱོད་བཟོ་བཅོས་་་་་
ཅིའང་མི་བྱ་བར་རྟོག་མེད་དུ་རྒྱང་ཙམ་བཞག སླར་བསྐྱལ་ཏེ་འབད་པ་ཉི་མ་གསུམ་
དུ་སྦྱངས་པས་ལུས་ཀྱི་མངོན་ཞེན་ལྡོག་པ་དང་སྤྲུལ་སྐུར་གྲོལ་བར་བྱེད་པས་ལུས་
སྦྱོང་དང་ལུས་ཀྱི་རུ་ཤན་དབྱེ་བ་དུས་གཅིག་ཏུ་འགྲུབ་པའོ། །གཉིས་པ་ནི། ངག་མི་
སྨྲ་བར་ཧཱུྃ་གི་རང་སྒྲར་འཆར་བར་བྱའོ༔ ཞེས་གསུངས་པའི་དོན། སྙིང་ཐིག་ཆེན་མོ་
ལྟར་རྒྱས་གདབ་རྩལ་སྦྱོང་མཉེན་བཙལ་ལམ་གཞུག་རྣམས་རེ་རེ་བཞིན་བྱས་ཀྱང་
ཆོག་མོད། སྐབས་འདིར་གནད་བསྡུས་ཏེ། ལུས་རྣམ་སྣང་ཆོས་བདུན་ལྟ་སྟངས་སྣ་
རྩེར་གཏད། ངག་སྨྲ་བ་བཅད་ལ། རང་གི་སྙིང་གར་གཞིར་གནས་པའི་ཡི་གེ་ཧཱུཾ་
- 54 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
སྔོན་པོ་ཞིག་བསམ། ཧཱུྃ་གི་གླུ་ཆེ་ཆུང་རན་པ་བརྗོད་པས་སྙིང་གའི་ཧཱུྃ་ལས་ཧཱུྃ་མང་པོ་
སྣ་བུག་གཡས་ནས་བྱུང་ཉེ་སྐོར་ཐམས་ཅད་གང༌། རིམ་པར་ཕྱི་རོལ་སྣོད་བཅུད་
རྣམས་གང་སྟེ་ཐམས་ཅད་ཀྱང་ཧཱུཾ་གི་རང་བཞིན་མེར་མེར་ཤིག་ཤིག་ཏུ་གྱུར། དེ་
རྣམས་ཚུར་བྱུང་སྣ་བུག་གཡོན་ནས་ཞུགས་ཏེ་ལུས་ཀྱི་ནང་ཐམས་ཅད་མེ་རེ་རེ་གང་
བ་ལ་སེམས་གཏད། ཡང་ལྟ་སྟངས་མཐོ་བར་བྱས་ལ་ཧཱུྃ་དྲག་ཏུ་བརྗོད་པས། སྙིང་
གའི་ཧཱུྃ་ལས་ཧཱུྃ་ཡིག་ཚ་ཞིང་མྱུར་ལ་རྣོ་ཞིང་ཤུགས་དྲག་པ་མང་པོ་འཕྲོས། རང་ལུས་
དང་ཕྱི་རོལ་སྣོད་བཅུད་ཀྱི་དངོས་པོ་ཐམས་ཅད་ཁྲོལ་ཁྲོལ་ཕུག་ནས་སྟོང་པར་སྦྱངས་
ཏེ་མཐར་ཕྱི་ནང་བརྟན་གཡོ་ཐམས་ཅད་ཧཱུྃ་འབའ་ཞིག་གི་རྣམ་པར་གྱུར་བར་བསམ།
རྗེས་སུ་ཐམས་ཅད་མི་དམིགས་པ་ནམ་མཁའ་ལྟ་བུའི་ངང་ལ་བཞག དེ་ལྟར་བསྐྱར་
ཏེ་ཉི་མ་གསུམ་ཙམ་ལ་འབད་པས་ངག་གི་མངོན་ཞེན་ལྡོག་ཅིང་ལོངས་སྐུར་གྲོལ་
བར་བྱེད་པས་ངག་སྦྱོང་དང་རུ་ཤན་དབྱེ་བ་དུས་གཅིག་འབྱུང་བའོ། །
གསུམ་པ་ནི། ཡིད་མ་ཡེངས་པར་བྱུང་གནས་འགྲོ་གསུམ་གཏན་ལ་དབབ་པར་་་་་
བྱའོ། །ཞེས་གསུངས་པའི་དོན་བླ་མའི་རྣལ་འབྱོར་དང་ལུས་གནད་སྔ་མ་ལྟར་བྱས་
ལ་གཞན་དུ་མ་ཡེངས་པར། རང་ཉིད་ཐོག་མ་མེད་པ་ནས་འཁོར་བར་འཁྱམས་་་་་
མཁན་དང་མཐར་སངས་རྒྱས་ཐོབ་མཁན་སོགས་བདེ་སྡུག་སྣ་ཚོགས་ལ་ལོངས་སྤྱོད་
པ་པོ་འདི་ལུས་ངག་ཡིད་གསུམ་གང་ཡིན་ལེགས་པར་བརྟགས་ཤིང་དཔྱད་པས་ད་་་་
ལུས་སྐྱེ་འཆི་མང་པོར་གྱུར་པས་མི་རྟག ངག་ལུས་སེམས་གཉིས་ལ་ལྟོས་པས་རང་
དབང་མེད། སེམས་ནམ་དུའང་མེད་པར་མི་འགྱུར་བས་སེམས་ཁོ་ན་གཙོ་བར་ཤེས་
པ་ན། སེམས་ཞེས་པ་ད་ལྟའི་རྣམ་རྟོག་སྐད་ཅིག་མ་ཝལ་གྱིས་ཤར་ནས་ཡལ་གྱིས་
སོང་སྙམ་བྱེད་པ་འདི་ལས་ཅིའང་མེད། འདི་ཉིད་དང་པོ་ཕྱི་ནང་གི་དངོས་པོའམ་་་་
དངོས་མེད་གང་ལས་བྱུང་། འདི་ནས་བྱུང་སྙམ་པ་འདུག་ནི་བྱུང་ཁུངས་དང་བྱུང་་་་
ལུགས་ཇི་ལྟ་བུ། ད་ལྟ་ཕྱི་ནང་དང་ལུས་གྱི་སྟོད་སྨད་བར་གསུམ་གང་དུ་གནས་་་་
སྙིང་ལྟ་བུ་ལ་གནས་སྙམ་ན་སྙིང་དེའི་ཡང་སྟོད་སྨད་མཐའ་དབུས་དང་གནས་པ་དེའི་
-55 -



ལྕེ་བཙུན་སྙིང་ཐིག་
ངོ་བོ་ཁ་དོག་དབྱིབས་ཇི་ལྟ་བུས་གནས། མཐར་འགག་པའི་ཡལ་ལམ་འགྲོ་བའི་
གནས་ཅི་འདྲ་བ་ཞིག་འདུག བལྟ་བྱའི་ཤེས་པ་ལ་ཕར་བལྟ། རྟོག་བྱེད་ཀྱི་སེམས་
ལ་ཚུར་བལྟ། དེ་གཉིས་ཀྱང་གཅིག་གམ་ཐ་དད་ཡིན་སོགས་སྐད་ཅིག་ཀྱང་མ་་་་་
ཡེངས་པར་རྩད་བཅད་ལ་ལྷོད་ཀྱིས་ཀློད། དེའི་ངང་དུ་ལས་རྣམ་རྟོག་ཐོལ་གྱིས་འཕྲོ་
ན་དེ་མ་ཐག་དྲན་པས་བཟུང་ལ་དེ་ཉིད་གང་ལས་བྱུང་། རྣམ་པ་ཇི་ལྟ་བུ། ཡལ་དུས་
གང་དུ་འགྲོ། དེ་དང་རྟོག་བྱེད་གཉིས་གཅིག་ཡིན་མིན་སོགས་རིག་པ་རྐྱང་འདེད་་་་
ཀྱིས་ཕུ་ཐག་མ་ཆོད་པར་བརྟགས་ཤིང་དཔྱད་པས་ཅིའང་མ་རྙེད་གང་དུའང་མ་གྲུབ།
ཡོད་མེད་ཀྱི་མཐའ་ལས་འདས་པར་ཤེས་ནས། དང་པོར་བྱུང་བར་སྙམ་ཡང་འོ་་་་
མཁན་གཞི་རྩ་མ་གྲུབ་པས་སྐྱེ་བ་མེད་པ་ཆོས་སྐུའི་བཞུགས་ཚུལ། བར་དུ་གནས་པ་
སྙམ་ཡང་དངོས་པོ་དངོས་མེད་གང་གི་ཚུལ་དུའང་མི་གནས་པ་མེད་པ་ལོངས་སྐུའི་
གཤིས་ལུགས། མཐར་འགགས་པར་སྙམ་ཡང་གང་དུའང་འགྲོ་མཁན་དང་འགྲོ་་་
ཡུལ་མ་དམིགས་པས་འགག་པ་མེད་པ་སྤྲུལ་སྐུའི་རང་བཞིན་དུ་ངོ་འཕྲོད་པས།
ཡིད་ཀྱི་མངོན་ཞེན་ལྡོག་པ་དང་ཆོས་ཀྱི་སྐུར་གྲོལ་བར་བྱེད་པས་སེམས་སྦྱོང་དང་
སེམས་ཀྱི་རུ་ཤན་དབྱེ་བ་ཕྲུགས་གཅིག་ལ་རྫོགས་པའོ། ། ། །
བཞི་པ་ནི། དེ་ཐམས་ཅད་དབྱིངས་ལས་བྱུང་ཞིང་དབྱིངས་སུ་བསྐྱལ་ལ་དབྱིངས་་་་་
ལས་མ་གཡོས་པ་ནི་གནད་དོ༔ ཞེས་གསུངས་ཏེ། སྒོ་གསུམ་གྱི་སྔོན་འགྲོ་དེ་རྣམས་
ལ་འབད་པའི་སྐབས་ཐམས་ཅད་དུ་ཨ་འཐས་གཉིས་འཛིན་མཚན་མར་རྟོག་པའི་
བློས་མ་བཅིངས་པར་ཐོག་མ་ཉིད་ནས་ལྟ་བ་ཀ་དག་ནམ་མཁའ་ལྟ་བུའི་རྩིས་ཟིན་པ་
གལ་ཆེ་སྟེ། བྱ་བྱེད་ལས་གསུམ་གའང་ཐོག་མར་དབྱིངས་ཀ་དག་སྤྲོས་པ་དང་བྲལ་
བ་ལས་མེད་སྣང་གློ་བུར་བ་ནམ་མཁའ་སྟོང་པ་ལས་སྤྲིན་བརྡོལ་བ་ལྟ་བུར་བྱུང་ཡང་
རང་བཞིན་མེད་པ་ཤེས་པ་དང༌། མཐར་དེ་དག་ཐམས་ཅད་ཀྱང་དབྱིངས་ཀ་དག་གི་
ངང་དུ་སྤྲོས་པ་ཉེ་བར་ཞི་བ་སྤྲིན་ནམ་མཁའ་ལ་རང་དེངས་སུ་འགྲོ་བ་བཞིན་བསམ་
བརྗོད་འཛིན་བྲལ་ཆེན་པོར་བསྐྱལ་བ་དང་། སྒོ་གསུམ་གྱི་རྣམ་འགྱུར་ཇི་ལྟ་བུ་ཞིག་
-56 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
བྱས་ཀྱང་དབྱིངས་ཀ་དག་གི་རང་བཞིན་ལས་གཞན་དུ་རྡུལ་ཙམ་ཡང་གཡོ་བ་མེད་
པ་རྩོལ་བཅས་སམ་རྩོལ་མེད་ཀྱི་དྲན་པ་བློ་ནུས་དང་སྦྱར་བས་བཟུང་སྟེ་ལམ་དུ་
གཏོང་པ་ཁོ་ན་གནད་དུ་ཆེའོ། །གཉིས་པ་དངོས་གཞིའི་ཁྲིད་ནི། དངོས་གཞི་འཁྲུལ་
པ་རང་སར་གྲོལ་བའི་གནད་ནི༔ ཞེས་གསུངས་ཏེ། དེ་ལ་བཞི། རི་བོ་ཅོག་བཞག་
རྒྱ་མཚོ་ཅོག་བཞག རིག་པ་ཅོག་བཞག དེ་ཐམས་ཅད་ལ་རྒྱས་འདེབས་པའི་གནད་
དོ། །དང་པོ་ནི། །
ལུས་མི་འགྱུར་བ་རི་བོ་ཅོག་གཞག་གིས་གཞི་བཟུང་ངོ་༔ ཞེས་པ་སྟེ། སྔོན་འགྲོ་་་་
ལེགས་པར་འབྱོངས་ནས་དངོས་གཞིའི་ཐོག་མར་གཞི་ཀ་དག་ཁྲེགས་ཆོད་ཀྱི་དོན་
ཉམས་སུ་ལེན་པ་ནི། ལུང་ལས། མི་འགྱུར་བརྟན་པ་རི་བོ་བཞིན་དུ་ཞོག །ཅེས་
གསུངས་པ་ལྟར། ལུས་སོག་ཕོན་ཐག་པ་ཆད་པ་ལྟར་རང་བབས་བདེ་ལུགས་ཀྱི་
ངང་དུ། འགྲོ་འདུག་བྱ་བྱེད་གཡོ་སྐྱོང་སོགས་ཀྱིས་ནམ་ཡང་མི་འགྱུར་བ་རི་བོ་ལྷུན་
ཆགས་པ་ལྟར་རང་བཞིན་བབ་གཤིས་སུ་ཅོག་གེར་བཞག ལས་དང་པོ་པ་ལ་སྒོ་
གསུམ་གློད་ཆེས་ན་ཐ་མལ་དུ་འབྱམས་ཉེན་ཡོད་པས་སྐབས་སུ་རྣམ་སྣང་ཆོས་་་་་
བདུན་ལས་མི་གཡོ་པར་བྱ། དེའང་ལྟ་སྒོམ་ལ་གནད་དུ་གང་འགྲོ་དང་བསྟུན་པའི་
སྒྲིམ་གློད་སྤེལ་མར་བྱས་ཏེ་ཏིང་ངེ་འཛིན་གྱི་གཞི་གཟུང་ངོ་། །གཉིས་པ་ནི། ངག་མི་
སྨྲ་བར་རྒྱ་མཚོ་ཅོག་གཞག་ཨར་ལ་གཏད་དོ༔ ཞེས་པ་སྟེ། དེའང་ལུང་ལས། མི་་་་་
གཡོ་དྭངས་པ་རྒྱ་མཚོ་བཞིན་ཏུ་ཞོག །ཅེས་གསུངས་པས། ངག་པི་ཝཾ་གི་རྒྱུན་ཐག་་་་
བཅད་པ་བཞིན་སྨྲ་བརྗོད་རླུང་རྩོལ་ཐམས་ཅད་སྤངས་ཏེ། ཕྱི་ལྟར་མིག་མི་འགུལ་
བར་ལྟ་སྟངས་ཅུང་ཟད་གྱེན་དུ་ཕྱོགས་པའི་ནམ་མཁར་ཧྲིག་གེར་གཏད། ནང་ལྟར་
ཤེས་པ་བཟོ་མེད་རྗེན་པའང་དེར་གཏད་པས་དབྱིངས་དང་རིག་པ་ཟུང་འབྲེལ་ཡུལ་
དང་ཡུལ་ཅན་དབྱེར་མེད་གསལ་དྭངས་ངོས་བཟུང་དང་བྲལ་བའི་ངང་། ཕྱི་ནང་་་་་་
གཉིས་རྒྱ་མཚོ་ཆེན་པོ་བཞིན་མི་གཡོ་བར་ཁྱིལ་ལེར་གནས་པ་ལ་རྩེ་གཅིག་ཏུ་་་་
གཟིར་ཏེ་ཨར་ལ་གཏད་པར་བྱའོ། །གསུམ་པ་ནི། སེམས་མ་ཡེངས་པར་རིག་པ་་་
- 57 -



1:|:ཀྱ་བ་ :འཚོ། ལྕེ་བཙུན་སྙིང་ཐིག ལ །
ཅོག་གཞག་གིས་ལ་བཟླ་བར་བྱའོ༔ ཞེས་པ་སྟེ། སེམས་རང་ཐག་གི་ལྟག་ཆུ་བཅད་
པ་བཞིན་རྣམ་རྟོག་གི་འཕྲོ་འདུ་ཐམས་ཅད་སྤངས་ཏེ་ཕྱི་ནང་གང་དུའང་མ་ཡེངས་
པར་རིག་པ་ཁེར་འདེད་ཀྱི་ཅོག་བཞག་ཆེན་པོས་གདོད་མའི་དབྱིངས་སུ་ལ་བཟླ་
བར་བྱ་དགོས་ཏེ། འདི་ལ་ཞིབ་ཏུ་དབྱེ་ན་བཞི། ལྟ་བས་ཐག་བཅད་པ། སྒོམ་པས་
ཉམས་སུ་ལེན་པ། སྤྱོད་པས་བོགས་དབྱུང་བ། འབྲས་བུའི་རྟགས་འཆར་བའི་ཚུལ་
དང་པོ་ནི། འདི་ལྟར་སྣང་བ་ཐམས་ཅད་བློས་བཀོད༔ བྱུང་ཚོར་དང་བཅས་པའི་བློ་
ནི་མེད་པ་གསལ་བར་སྣང་ དེའི་དབྱིངས་ནི་བསམ་པའི་ཡུལ་ལས་འདས༔ སོ་སོ་
རང་རིག་པའི་ཡེ་ཤེས་ཀྱིས་རྟེན་མེད་པར་མཐོང་བ་ནི་ཆོས་ཐམས་ཅད་ཀྱི་གནས་་་་་
ལུགས་ཀ་དག་གཏིང་གསལ་འདུས་མ་བྱས་པའོ༔ ཞེས་གསུངས་ཏེ། འདི་ལྟར་ཕྱི་
རོལ་ཡུལ་གྱི་སྣང་བ་ཐམས་ཅད་ནི་རང་གི་རྣམ་པར་རྟོག་པའི་བློས་ཕར་བརྟགས་་་་
ཤིང་བཀོད་པ་ཁོ་ན་མ་གཏོགས་རང་ངོས་ནས་བདེན་པར་གྲུབ་པ་ནི་གཅིག་ཀྱང་་་་་
མེད། ནང་གཟུང་འཛིན་འཁྲུལ་པའི་གཞན་དབང་གིས་མཚན་རྟོག་བྱུང་ཚོར་གྱི་འདུ་
ཤེས་སྣ་ཚོགས་པ་དང་བཅས་པའི་བློ་སེམས་འདི་ནི་རྨི་ལམ་བཞིན་དུ་མེད་པ་གསལ་
བར་སྣང་བ་ཙམ་ཡིན་ལ། སེམས་ཀྱི་ངོ་བོའམ་དབྱིངས་ནི་ནམ་མཁའ་ལྟར་སྤྲོས་པ་
ཐམས་ཅད་དང་བྲལ་ཞིང་འཁོར་འདས་གང་གི་འང་ཕྱོགས་སུ་མ་ལྷུང་ལ་རྒྱར་མ་ཆད་
པ། ཀུན་ལ་ཁྱབ་ཅིང་བསམ་བརྗོད་ཀྱི་ཡུལ་ལས་འདས་པས་བརྟག་དཔྱད་ཀྱི་བློས་
སྤྱི་དོན་ཙམ་གོ་བ་ལས་དོན་ཇི་བཞིན་པ་མི་མཚོན། འོན་ཀྱང་བླ་མའི་བྱིན་རླབས་་་་་
དང་ཁ་ནང་དུ་ཕྱོགས་པའི་སྒོམ་སྟོབས་ལ་བརྟེན་ནས་སོ་སོ་རང་རིག་པའི་ཡེ་ཤེས་་་་་
ཀྱིས་སྣང་སྟོང་ཡོད་མེད་ཉེ་རིང་གང་དུའང་མ་བརྟེན་པའི་གཤིས་ལུགས་གཞི་མེད་རྩ་
བྲལ་མཐོང་མེད་ནམ་མཁའ་ལྟ་བུ་མཐོང་བ་ནི་ཆོས་ཐམས་ཅད་ཀྱི་གདོད་མ་་་་་
གནས་ལུགས་དབྱིངས་ཀ་དག་དང་རིག་པ་གཏིང་གསལ་དབྱེར་མེད་པ་སུས་ཀྱང་
འདུས་མ་བྱས་པ་སྟེ། ཉམས་ལེན་དུ་ཧྲིལ་དྲིལ་ན། ད་ལྟར་གྱི་ཤེས་པ་སྐད་ཅིག་མ་
- 58 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
གཉེན་པོས་མ་བཅོས་ཤིང་མཚན་མས་མ་བསླད་པ། རང་བྱུང་ཡེ་ཤེས་སྟོང་གསལ་
བློ་འདས་ཆེན་པོར་ཝ་ལེར་གསལ་བ་འདི་ཉིད་གདོད་མའི་ཆོས་སྐུ་རིག་སྟོང་རྗེན་
པར་རང་ངོ་ཤེས་པ་ནི་ངོ་རང་ཐོག་ཏུ་འཕྲོད་པ་སྟེ་ལྟ་བས་ཐག་བཅད་པའོ། །གཉིས་
པ་ནི། དེ་ལྟར་ཁོང་དུ་ཆུད་པས་ནམ་མཁའི་རྣལ་འབྱོར་དུ་བྱ་སྟེ༔ མི་བསྒོམ་པའི་
ཚུལ་གྱིས་དོན་དང་མི་འབྲལ་བ་ལ་བསླབ་བོ༔ ཞེས་གསུངས་ཏེ། ཀ་དག་ལྟ་བའི་
གནས་ལུགས་དེ་ལྟར་ཁོང་དུ་ཆུད་ནས་དེའི་དོན་སྒོམ་པས་ཉམས་སུ་ལེན་པ་ན།
ལུང་ལས། ཡངས་དོགས་བྲལ་པ་ནམ་མཁའ་བཞིན་དུ་ཞོག །གང་ལྟར་གནས་ཀྱང་
རིག་པའི་ངང་ཡིན་ཞོག །འཕྲོ་གནས་རང་རིག་དྭངས་སངས་ཕྱེད་པར་ཞོག་
།ཅེསགསུངས་པ་ལྟར། སྔར་ངོ་འཕྲོད་པའི་ལྟ་བ་ནམ་མཁའ་ལྟ་བུ་དེ་ལ་རྣལ་འབྱོར་
དུ་བྱ་སྟེ། དེའང་། སྒོམ་མ་མྱོང་དང་འབྲལ་མ་མྱོང་། །མི་སྒོམ་དོན་དང་མི་འབྲལ་བ།
།ཞེས་པའི་ཚུལ་བཞིན་བསྒོམ་པར་བྱ་རྒྱུ་རྡུལ་ཙམ་མེད་པས་ཅིའང་མི་སྒོམ་པའི་ཚུལ་
གྱིས་སྤང་ཐོབ་ཡེངས་འཁྲུལ་གདོད་མ་ནས་མ་གྲུབ་པས་ནམ་ཡང་གནས་ལུགས་ཀྱི་
དོན་དང་མི་འབྲལ་བ་ལ་བསླབ་བོ། །དེའི་དོན་མདོར་དྲིལ་ན། བཞི་ཆ་གསུམ་བྲལ་
བློ་འདས་ཆོས་སྐུའི་དགོངས་པ་ལས་མི་གཡོ་བར་གནས་པ་སྟེ། རྟོག་པ་སྔ་མ་
འགགས། ཕྱི་མ་མ་སྐྱེས། ད་ལྟའི་ཤེས་པ་སྐད་ཅིག་མ་བཟོ་བཅོས་མ་བྱས་པ་སྟེ་
རྟོག་པ་གསུམ་དང་བྲལ་བའི་བཞི་པའི་ཆ་རང་བྱུང་རིག་པའི་ཡེ་ཤེས་གསལ་ཧྲིག་
རྗེན་ནེ་བ། ཡངས་པ་ལ་ལེ་བའི་ངང་དུ་ཆེད་དུ་རྩོལ་བས་མ་བསྒྲིབས། ཡེངས་པ་
ཕྱལ་པར་མ་འབྱམས་པར་སེམས་ཀྱི་རྟོག་པའི་འཕྲོ་འདུ་ཅི་ཞིག་བྱུང་ཡང་ནམ་མཁའ་
ལ་སྤྲིན་གྱིས་ཕན་གནོད་མེད་པ་ལྟར་རིག་པ་ལ་ཅིས་ཀྱང་མ་གོས་པས་རྒན་པོས་བུ་
ཆུང་གི་སྤྱོད་པ་མཐོང་བ་བཞིན་གཉེར་ཁ་མེད་པར་ཁ་ཡན་རང་བབ་ཏུ་གློད་ཅིང་
བཞག་པ་ནི་ཐག་གཅིག་ཐོག་ཏུ་བཅད་དེ་སྒོམ་པས་ཉམས་སུ་བླང་བའོ། །དེས་ན་
འཁོར་འདས་ཀྱི་སྣང་བའི་ཆོ་འཕྲུལ་བཟང་ངན་ཅི་ལྟ་བུ་ཞིག་ཤར་ཡང་རང་གི་རིག་
པའི་རྩལ་ལས་མ་འདས་པས་རིག་པ་ཉིད་རང་སོ་ཟིན་པ་ཁོ་ནས་ཆོག་སྟེ། ལུང་ལས།
59 -



1:|:ཀ་༡) ༡༡་ ལྕེ་བཙུན་སྙིང་ཐིག ) 1:|:ཀྱི ཀྱི་ ཀྱི་
ཇི་ལྟར་བྱེ་རྣམས་ནམ་མཁར་འཕུར་ན་ཡང་། །མཁའ་ལས་མ་འདས་དེ་བཞིན་རིག་
པའི་ངང་། །ཆོས་རྣམས་རང་གསལ་གཡོ་བ་མེད་པར་ཞོག །ཅེས་སོ། །གསུམ་པ་ནི།
ཚོགས་དྲུག་གི་སྣང་བ་བཀྲ་ལམ་གྱིས་ཤར་ན་དེ་ལ་མི་དཔྱོད་པར་ཆོས་ཉིད་རང་གི་
ངོ་བོའི་ངང་དུ་རྩོལ་བ་གློད་ལ་ལས་ཟིན་པའི་སྐྱེས་བུ་ལྟར་སྤྱོད་དོ༔ ཞེས་གསུངས་ཏེ།
དེ་ལྟར་ཉམས་སུ་ལེན་པའི་མཉམ་བཞག་རྗེས་ཐོབ་གང་གི་སྐབས་སུའང་མིག་གི་
ཡུལ་དུ་གཟུགས་ལ་སོགས་པ་ཚོགས་དྲུག་གི་སྣང་བ་དབང་པོ་ལ་བཀྲ་ལམ་གྱིས་
ཤར་བ་ན། རྣམ་པར་ཤེས་པ་ཁ་ཕྱིར་བལྟས་ཀྱིས་དེ་ལ་ཡེངས་ན་དྲན་ཤེས་དང་བྲལ་
ནས་ཆགས་སྡང་གིས་ལས་སོགས་ཏེ་སྒོམ་པ་དོན་མེད་པར་འགྱུར་བས། ཤར་མ་
ཐག་པ་ནས་དྲན་པས་བཟུང་སྟེ་དེ་ལ་དགག་སྒྲུབ་ཀྱི་བློས་མི་དཔྱོད་པར་འཛིན་པའི་
སེམས་ཀྱི་ཁང་བུ་བཤིགས་ལ་ཆོས་ཉིད་རང་གི་ངོ་བོའི་ངང་དུ་རང་བབ་ཏུ་འཇོག་
ཅིང་རྩོལ་བ་ཀློད་དེ། དཔེར་ན་བསྒྲུབ་བྱའི་ལས་གང་ཞིག་བྱས་ཟིན་པའི་སྐྱེས་བུའི་
ལུས་སེམས་རྩོལ་མེད་དལ་བར་གནས་པ་ལྟར་ཅིའང་སྤྱད་དུ་མེད་པའི་སྤྱོད་པ་ལ་
གནས་པར་བྱའོ། །དེའང་གནས་ལུགས་རང་བབ་ཀྱི་ངང་དུ་འཇོག་པའི་དུས། ཐ་
མལ་ཤེས་པ་ཡུལ་ལ་འཕྲོ་བཅུག་བྱེད་ཀྱང་འཕྲོ་བའི་རྗེས་སུ་མ་ཡེངས་ཤིང་བཅོས་
བསླད་མེད་པར་གློད་པས་ཆུ་རླབས་ཆུར་ཐིམ་པ་ལྟར་དྲན་རྟོག་རྗེས་མེད་རང་ཤར་
རང་གྲོལ་ལས་མ་གཡོས་པ་ནི་གདིང་གྲོལ་ཐོག་ཏུ་འཆོས་པ་ཞེས་འབྲས་བུ་གཏན་ལ་
ཕེབ་པའོ། །བཞི་པ་ནི། དེའི་ཚེ་རླུང་སེམས་ཟིན་པའི་རྟགས་རྣམས་ཀྱང་རྩོལ་མེད་
དུ་འབྱུང་ཞིང་འོད་གསལ་བའི་ལྷག་མཐོང་གྲུབ་པས་ཞི་བར་གནས་པ་ཉིད་དོ༔ ཞེས་
པ་སྟེ། དེ་ལྟར་ཅོག་བཞག་རྣམ་པ་གསུམ་གྱིས་རྩེ་གཅིག་ཉམས་ལེན་ལ་བརྩོན་པའི་
ཚེ་རླུང་སེམས་དབུ་མར་ཞུགས་པའི་རྟགས་སུ་སྣང་ཉམས་ཅི་རིགས་པ་དང་ཤེས་་་་་
ཉམས་སྣ་ཚོགས་པ་རྣམས་ཀྱང་འབད་རྩོལ་མེད་པར་ཤུགས་ཀྱིས་འབྱུང་ལ། རིམ་
པར་གོམས་འདྲིས་བརྟན་པ་ཐོབ་པ་ན། རང་བྱུང་གདོད་མའི་ཆོས་སྐུ་གནས་ལུགས་
འོད་གསལ་གྱི་རིག་པ་དྲི་མ་ཐམས་ཅད་དང་བྲལ་བའི་ལྷག་མཐོང་རྣམ་པར་མི་རྟོག་
- 60 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
པའི་ཡེ་ཤེས་བདེ་བླག་ཏུ་གྲུབ་ནས་ཆོས་ཉིད་དབྱིངས་ཀྱི་ངང་དུ་ཆོས་ཅན་མཚན་
མའི་སྤྲོས་པ་ཉེ་བར་ཞི་བས་སྲིད་ཞིའི་ཁྱབ་བདག་ཉིད་དུ་ཉེ་བར་གནས་པར་འགྱུར་
རོ། །བཞི་པ་ཐམས་ཅད་ལ་རྒྱས་འདེབས་པའི་གནད་ནི། དེ་ཐམས་ཅད་ངོ་ཤེས་་་་
རྩལ་རྫོགས་བརྟན་པ་ཐོབ་པ་ནི་གནད་དོ༔ ཞེས་གསུངས་ཏེ། སྤྱིར་ཅོག་བཞག་གང་
ཡིན་པ་བྱའོ་སྙམ་པ་ལྟ་བུའི་སྙམ་བྱེད་ཀྱི་རྟོག་པའང་ངོ་ཤེས་བཞིན་པའི་ངང་སྦྱང་བྱ་
དེ་ཉིད་རྩོལ་བ་མི་དགོས་པའི་རྩལ་རྫོགས་པ་དང་མཐར་གོམས་ཤིང་འདྲིས་ནས་་་་
གདིང་དུ་གྱུར་ཏེ་བརྟན་པ་ཐོབ་པར་བྱ་དགོས་པའང་ཡིན་ལ། ཁྱད་པར་ཉམས་ལེན་
དེ་རྣམས་ཀྱི་སྐབས་ཐམས་ཅད་དུ་སྒོ་གསུམ་དང་འབྲེལ་པའི་རྣམ་རྟོག་གི་འཕྲོ་འདུ་
མཐའ་ཡས་པ་ཞིག་འབྱུང་བར་འགྱུར་ལ། བྱུང་བ་དེ་ཉིད་མ་བྱུང་ན་ལེགས་སོ་སྙམ་
པས་བཀག་ཀྱང་མི་བཀག རྟོག་པ་ངན་པ་བཟང་པོར་བསྒྱུར་བ་ལྟ་བུའི་བཅོས་་་་་
བསླད་ཀྱང་མི་བྱ། རྟོགས་པ་མ་སྐྱེས་ན་ཆེད་དུ་སྐྱེར་ཡང་མི་གཞུག་ལ། གློ་བུར་་་་་
ཤུགས་འབྱུང་དུ་བཟང་ངན་བར་མའི་རྟོག་པ་ཇི་ལྟ་བུ་ཞིག་སྐྱེས་ཀྱང་དེ་མ་ཐག་དྲན་
པས་ཙིར་གྱིས་བཟུང་ལ་ངོ་ཤེས་པར་བྱ། ཤེས་མ་ཐག་གཉེན་པོས་གློ་རྡེག་མི་་་་་
བར་རྩལ་རྫོགས་སུ་འཇུག རྫོགས་མ་ཐག་ཁ་ཡན་དུ་མི་བཏང་བར་རྟོག་པ་རང་གི་
ངོ་བོ་ཆོས་ཉིད་དུ་གློད་ལ་རང་གྲོལ་ཆེན་པོའི་དབྱིངས་སུ་བསྐྱལ་ཏེ། ཐོག་མར་རྣམ་
རྟོག་རང་བཞིན་མེད་པར་གྲོལ་བ་བུ་ཆུང་གིས་ལྷ་ཁང་བལྟ་བ་ལྟ་བུ། བར་དུ་རྣམ་
རྟོག་གཉེན་པོ་མེད་པར་གྲོལ་བ་སྦྲུལ་མདུད་ནམ་མཁར་ཞིག་པ་ལྟ་བུ། མཐར་རྣམ་
རྟོག་ཕན་གནོད་མེད་པར་གྲོལ་བ་རྐུན་པོ་ཁང་སྟོང་དུ་ཕྱིན་པ་ལྟ་བུ་ལ་གདིང་འཆོས་
ཏེ་བརྟན་པ་ཐོབ་པར་བྱ་བ་ནི་གནད་ཀྱི་སྙིང་པོའོ། །གསུམ་པ་རྗེས་ཀྱི་ཁྲིད་ནི། རྗེས་
འཁྲུལ་སྣང་ཡེ་ཤེས་སུ་རང་ཤར་བའི་གནད་ནི༔ ཞེས་པས་བསྟན་ཏེ། དེ་ལ་གཉིས།
གཞུང་དོན་དང༌། འཕྲོས་དོན་ནོ། །དང་པོ་ལ་བཞི། བཞུགས་སྟངས། གཟིགས་་་་་
སྟངས། དམིགས་གནད། དེ་ཐམས་ཅད་ལ་རྒྱས་འདེབས་པའི་གནད་དོ། །དང་པོ་་
ནི། ལུས་མི་གཡོ་བ་བཞུགས་སྟངས་གསུམ་གྱིས་གཞི་གཟུང་ངོ་༔ ཞེས་པ་སྟེ། དེ་
•6-



:| : ལྕེ་བཙུན་སྙིང་ཐིག་དེ་བས་
ལྟར་ཁྲེགས་ཆོད་ཀྱི་ལྟ་སྒོམ་ལ་བརྟན་པ་ཐོབ་ནས་ལམ་ལྷུན་གྲུབ་ཐོད་རྒལ་ཉམས་
སུ་ལེན་པ་ལ་སྒོ་ཡུལ་རླུང་རིག་གི་གནད་གཅུན་པ་གལ་ཆེ་བས། ལུས་འགུལ་སྐྱོད་
ལ་སོགས་པས་ཅུང་ཟད་ཀྱང་མི་གཡོ་བར་བཞུགས་སྟངས་གསུམ་ལ་རྟག་ཏུ་གནས་་་
པས་ཡེ་ཤེས་འཆར་བའི་གཞི་གཟུང་དགོས་ཏེ། སངས་རྒྱས་སྲས་གཅིག་གི་རྒྱུད་་་་
ཚོལས། མངོན་སུམ་དོན་ལ་བལྟ་བའི་ཕྱིར། །ལུས་དང་ངག་ཡིད་རབ་་་་་་
གཅུན། །ལུས་ནི་སེང་གེ་ལྟ་བུ་དང༌། །དྲང་སྲོང་དང་ནི་གླང་ཆེན་ཚུལ། །འདི་ལས་
གཡོ་བར་མ་བྱས་ན། །སངས་རྒྱས་སུམ་སྟོང་ཉིད་དང་ཡང་། །སྐལ་པ་དག་ནི་
མཉམ་པ་ཡིན། །ཅེས་ཕན་ཡོན་བཅས་གསུངས་པ་ལྟར། །
ཐོག་མར་ཆོས་སྐུ་སེང་གེའི་བཞུགས་སྟངས་ནི། རྐང་པའི་མཐིལ་གཉིས་སྦྱར། པུས་
མོ་ཕྱིར་བསྒྲད། ལག་པའི་མཐེ་བོང་གིས་སྲིན་ལག་གི་རྩ་བ་མནན་པའི་རྡོ་རྗེ་ཁུ་ཚུར་
བཅངས་པ་རྙིང་བའི་རྩར་ས་ལ་བཙུགས། ལག་ངར་དྲང་པོར་བསྲང་། རོ་སྟོད་་་་་་
གསེངས་ཏེ་དཔུང་པ་གྱེན་དུ་འཐེན། མཇིངས་པ་ཡིད་ཙམ་གྱེན་ལ་གཏོད། ལྕེ་ཅུང་
ཟད་གྱེན་ལ་བསྒྲིལ་བའོ། །གཉིས་པ་ལོངས་སྐུ་གླང་པོ་ཆེའི་བཞུགས་སྟངས་ནི། ཁ་
སྦུབ་ཏུ་པུས་བྲང་སྦྱར། གྲུ་མོ་ས་ལ་བཙུགས་ཏེ་ལག་མཐིལ་གྱིས་ཨོས་ཀོ་བརྟེན་
པའི་སོར་མོ་འགྲིམ་པ་ལ་སྦྱར། རྒལ་ཚིགས་དྲང་པོར་བསྲང་། མགོ་གྱེན་དུ་དགྱེ་
ཙམ་བྱེད་པའོ། །གསུམ་པ་སྤྲུལ་སྐུ་དྲང་སྲོང་གི་གཞུགས་སྟངས་ནི། རྐང་པའི་ལོང་
བུ་གཤིབས་ཏེ་ཙོག་པུར་འདུག ལག་གཉིས་པུས་མོ་ལ་བསྐོར། རྒལ་ཚིགས་དྲང་་་་
པོར་བསྲངས་ཏེ་མགོ་ཐད་ཀར་གཏོད་པའོ། །དེ་གསུམ་གྱིས་འབྱུང་བ་རང་སར་དག་
གཡོ་བྱེད་ཀྱི་རླུང་ཟིན། དྲོད་སྐྱེད་ཅིང་འབྱུང་བཞི་སྙོམས། མཐར་ཐུག་སྐུ་གསུམ་
དུ་གྲོལ་བར་བྱེད་དོ། །གཉིས་པ་ནི། ངག་མི་སྨྲ་བར་གཟིགས་སྟངས་གསུམ་གྱི་ཨར་
ལ་གཏད་དོ༔ ཞེས་པ་སྟེ། ངག་གིས་སྨྲ་བརྗོད་ཅུང་ཟད་ཀྱང་མི་བྱ་བར་རླུང་དལ་་་
བར་བསྟེན་ཏེ་མཆུ་སོ་མ་རེག་ཙམ་བྱས་ལ་ཁ་ནས་བཏང་བ་དང་ཅུང་ཟད་ཕྱིར་འཛིན་
པ་ལ་བསླབ་སྟེ། སྔ་མ་ལས། ངག་ནི་ཇི་ལྟར་ལྐུགས་པ་བཞིན། །ས་དང་བརྡ་ཙམ་



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
ཉིད་མི་བྱ། །འདི་ལྟར་སུ་ཡིས་བྱས་པའི་མི། །སེམས་ཀྱི་འཕྲོ་འདུ་རང་ཆོད་་་་་་་
དོ། །ཞེས་སོ། །དེའི་ངང་ལས་སྒོ་ཡི་གནད་གཟིགས་སྟངས་གསུམ་གྱིས་དབྱིངས་
རིག་གི་སྣང་བ་ཨར་ལ་གཏད་པར་བྱ་སྟེ། དེའང་གཟིགས་སྟངས་ཀུན་ལ་མིག་་་་་་
འབྲས་མི་འགུལ་ཅིང་རྫི་མ་མི་རྡེབ། ཧ་ཅང་རྩོལ་བས་མི་བསྡམ་པར་ལྟ་སྟངས་ཀློད་
ཅིང་བལྟ་བ་ནི་གནད་ཡིན་ལ། ཆོས་སྐུའི་གཟིགས་སྟངས་མིག་གི་ཨ་འབྲས་གྱེན་ལ་
ལྡོག་པ་གཙུག་ཏོར་རྣམ་པར་བལྟ་བའི་ཚུལ་གྱིས་སྨིན་ཕྲག་གི་ནམ་མཁར་བལྟས་་་་་
པས་དབྱིངས་རིག་གི་འཕེལ་ཆེ། ལོངས་སྐུའི་གཟིགས་སྟངས་ཟུར་མིག་མདའ་་་་
མཁན་སྨྱུག་མ་སྲོང་བ་ལྟ་བུས་ཐད་ཀའི་ནམ་མཁར་བལྟས་པས་ཡེ་ཤེས་ཀྱི་སྣང་བ་
མཐོང་། སྤྲུལ་སྐུའི་གཟིགས་སྟངས་ཅུང་ཟད་ཐུར་དུ་ཕབ་པ་དྲང་སྲོང་བསམ་གཏན་
སྒོམས་ལྟ་བུས་བར་སྣང་ལ་ཟིམ་བུར་བལྟས་པས་འོད་ཁྱིམ་གྱི་སྒྲོན་མ་མཐོང་། དེ་
ལྟར་གཟིགས་སྟངས་གསུམ་པོ་བཞུགས་སྟངས་སོ་སོ་དང་འབྲེལ་བར་བྱས་ཏེ་དབང་
པོ་ཡུལ་ལ་ཇི་ཙམ་བལྟས་ཀྱང་ཚུགས་ནུས་ཤིང་འཁྲུལ་སྣང་ཞིང་ཁམས་སུ་འཆར་་་་
བར་འགྱུར་རོ། ། ་
གསུམ་པ་ནི། སེམས་མ་འཁྲུལ་པར་རིག་གདངས་རྡོ་རྗེ་ལུ་གུ་རྒྱུད་ཀྱི་སྦུབས་སུ་
གཞུག་གོ༔ ཞེས་པ་སྟེ། སེམས་ཕྱིའི་སྣང་བ་ལ་མི་གཡེང་། ནང་འཛིན་རྟོག་དང་
བྲལ་བ་ཁྲེགས་ཆོད་ཀ་དག་གི་དགོངས་པ་ལས་མ་གཡོས་ཤིང་མ་འཁྲུལ་པའི་ངང་དུ།
སྤྲིན་དང་ཁུ་རླངས་མེད་པའི་ནམ་མཁའ་དྭངས་པ་ལ་རྟེན་བྱས། འོད་གསལ་་་་་་
འཆར་སླ་བའི་ཆེད་དུ་སྔ་དྲོ་ཤར་དང་དགོངས་མོ་ནུབ་ཏུ་ཁ་ཕྱོགས་པས་ཉི་མ་་་་་
དཀྱིལ་འཁོར་ལས་ཁྲུ་གང་ཙམ་གྱིས་དམའ་བའི་སར་ཟིམ་བུས་མིག་དང་རིག་པ་་་་
ཡུལ་སྣང་གསུམ་དབྱེར་མེད་པར་བྱས་ལ་བལྟས་པས། དབྱིངས་སྣང་གི་ར་བར་རིག་
པའི་གདངས་རྩལ་རྡོ་རྗེ་ལུ་གུ་བརྒྱུད་དུ་འཆར་བའི་ལྷུན་གྲུབ་འོད་གསལ་གྱི་སྦུབས་
སུ་ཡུལ་སེམས་ཀྱི་འཁྲུལ་བ་ཐམས་ཅད་གཞུག་ཅིང་བསྟིམ་པར་བྱ་སྟེ། རྒྱུད་ལས་་་
དབྱིངས་དང་རིག་པའི་ལྟ་སྟངས་ནི། །སྒྲིབ་བྱེད་བྲལ་བའི་ནམ་མཁར་བལྟ། །་་་་
• 63 -



ཀྱི་ ལྕེ་བཙུན་སྙིང་ཐིག་
དབྱིངས་ཀྱི་ནང་དུ་ལུ་གུ་བརྒྱུད། །མཉམ་པར་བཞག་ཅིང་འབྲལ་མི་བྱ། །འདི་
ལྟར་སུ་ཡིས་བྱས་པའི་མི། །ཐོག་མའི་ཀུན་ཏུ་བཟང་པོ་དང༌། །སྐལ་པ་ཉིད་་་་་་
མཉམ་པ་ཡིན། །ཅེས་སོ། །
གོང་དུ་ཨར་གཏད་དང་འདིར་སྦུབས་འཇུག་རྣམས་དོན་གཅིག་སྟེ་སྣང་རིག་དབྱེར་
མེད་ལ་རྩེ་གཅིག་ཏུ་གཟིར་བའི་དོན་ཏོ། །དེའང་མཐོང་ཡུལ་ལ་གངས་དང་ཁ་་་་་
ཡོད་ན་མིག་ལ་གནོད་པས་བྱོལ་དགོས་ཤིང༌། ཐོག་མར་ཐག་རིང་བ་ལས་རིམ་པར་
ཇེ་ཐུང་དུ་ཁྲིད། བཞུགས་སྟངས་དང་གཟིགས་སྟངས་གསུམ་པོའང་རིམ་པར་སྔ་དྲོ་
ཉིན་གུང་གསུམ་ལ་གཙོར་བྱ། རྒྱུན་དུ་སྤྲུལ་སྐུའི་བཞུགས་སྟངས་ཉིད་སྟབས་་་་་་་
བདེའོ། །ཅུང་ཟད་གོམས་ནས་དབྱིངས་སྣང་འཇའ་ཚོན་དང་ཐིག་ལེ་ལེགས་པར་་་་་
འཆར་བའི་ཚེ་དེ་དག་འགུལ་འཕྲིགས་བྱེད་པའི་རྗེས་སུ་རྟོག་པ་འབྲང་ན་འཕེལ་
བརྟན་ཏུ་མི་འགྱུར་བས་ལྟ་སྟངས་དང་རིག་པ་ཐོག་མར་གཏོད་ས་དེ་ལས་མ་གཡོས་
པ་གནད་ཡིན་ལ། དེས་འཆར་སྒོ་མི་གསལ་བ་དང་ཕྱོགས་གཞན་དུ་ཡལ་ཡོལ་བྱེད་
ན་དེ་རྗེས་ཅར་ཕོག་ཏུ་མི་འབྲང་བར་ལྟ་སྟངས་དལ་བུས་ཁྲིད་པས་སྔར་བཞིན་་་་་
འཆར་བར་འགྱུར་རོ། །བཞི་པ་ནི། དེ་ཐམས་ཅད་ཀྱང་དབྱིངས་དང་རིག་པ་དབྱེར་
མེད་པར་མཉམ་པར་སྦྱར་བ་ནི་གནད་དོ༔ ཞེས་པ་སྟེ། སྒོ་གསུམ་དང་འབྲེལ་བའི་
གནད་དེ་ཐམས་ཅད་ཀྱང་སྤྱི་ལྟར་ན་ཐུན་བཞིའི་ཉམས་ལེན་ཆ་མཉམ་པར་སྦྱོར་ཏེ་
བརྟན་པ་མ་ཐོབ་པར་དེ་ལས་མི་གཡོ་བ་དང་། ནང་ལྟར་དབྱིངས་ཀ་དག་དང་རིག་
པ་འོད་གསལ་བཞི་ཆ་གསུམ་བྲལ་གདོད་ནས་དབྱེར་མེད་པ་ལ་གཟུང་འཛིན་གྱིས་
རིས་སུ་མི་བཅད་པར་མཉམ་པར་སྦྱོར་བ་དང་། གསང་བ་དབྱིངས་སྣང་འཇའ་ཐིག་
གི་ནང་དུ་རིག་པ་རྡོ་རྗེ་ལུ་གུ་བརྒྱུད་མི་གསལ་ཅིང་འགུལ་འཕྲིག་ཅན་དེ་ལ་རྟོག་
དཔྱོད་ཀྱིས་མ་བསླད་པར་ལྟ་མཁན་རིག་པའི་རང་ངོ་ལས་མ་ཡེངས་ཙམ་གྱིས་སྨིན་
མཚམས་འཇའ་ཚོན་ཕྲ་མོ་ལ་རྩེ་གཅིག་ཏུ་གཏོད་པས་དེ་གསལ་ཇེ་བརྟན་དུ་གྱུར་པ་
ན། སྣང་བ་བཞིའི་སྣང་ཉམས་དང་ཤེས་ཉམས་ཐམས་ཅད་ཟད་སར་སྐྱེལ་ཏེ་གདོད་
- 64-



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོ་གས་ཞེས་བྱ་བ།
མའི་ཐིག་ལེ་ཆེན་པོར་མཉམ་པར་སྦྱར་བ་གནད་དུ་ཆེའོ། །སྤྱིར་འདི་ལྟར་ཉམས་སུ་
ལེན་པའི་སྐབས་ཐམས་ཅད་དུ་བློས་བྱས་ཀྱི་བཅོས་བསྒྱུར་མི་བྱ་བར་དབྱིངས་རིག་
རང་ངོ་ལ་བལྟས་པས། ཕྱིའི་སྣང་བ་མ་འགགས། ནང་གི་འཛིན་པས་མ་བསླད།
བརྗོད་མེད་སྤྲོས་པ་དང་བྲལ་བའི་རང་སོ་བཟུང་བ་ལས་ཡུལ་དང་ཡུལ་ཅན་དབྱེར་
མེད་དུ་འདྲེས། འོད་གསལ་སྣང་བ་སྨིན་མཚམས་ནས་དྲལ་ཏེ་ཕྱི་ནང་དང་གསལ་
འགྲིབ་མེད་པར་འཆར་བ་ན། རྒྱུད་ལས། ཡར་མཚམས་ལས་ནི་སོར་བཞི་པར།།
དྲལ་བའི་སྐྱེས་བུ་སྐལ་བ་བཟང་། །འཁོར་བར་འཇུག་པ་ག་ལ་སྲིད། །ཅེས་སོ། །
གཉིས་པ་དེ་ལས་འཕྲོས་པའི་དོན་ལ་གཉིས། སྣང་བཞིའི་འཆར་ཚུལ། མཐའ་རྟེན་
གྱི་མན་ངག་གོ །ག་ད་བ་ས་
དང་པོ་ལའང་བཞི་ལས། ཐོག་མར་ཆོས་ཉིད་མངོན་སུམ་གྱི་སྣང་བ་ནི། སྒོ་ཡུལ་་་་
རླུང་རིག་གི་གནད་བཅིངས་པས། ཕྱིའི་ནམ་མཁའ་སྟོང་པས་སྣང་བའི་གོ་ཕྱེས་ཏེ་་་
ནང་གི་དབྱིངས་རྣམ་པར་དག་པའི་སྒྲོན་མ་འཇའ་ཚོན་རྨ་བྱའི་མདོངས་ལྟར་བཀྲ་་་
བའི་ནང་དུ་ཐིག་ལེ་སྟོང་པའི་སྒྲོན་མ་ཆུ་རྫིང་ལ་རྡོ་བོར་བའམ་ཕུབ་ཀྱི་སྦ་སྐོར་ལྟ་བུ་
ཐོག་མར་འལ་འོལ་ཙམ་དང་། དེ་ནས་མུ་ཁྱུད་ཅན་གྱི་ཐིག་ལེར་དམར་སེར་གཉིས་
སྤྲེལ་དང་སུམ་སྦྲེལ་ཅན། དེ་ནང་རིག་པ་རྡོ་རྗེ་ལུ་གུ་བརྒྱུད་ཕྲ་བ་རྟ་རྔ་ལ་མདུད་པ་
བརྒྱབ་པ་ལྟ་བུའམ་གསེར་སྐུད་དང་མུ་ཏིག་གི་ཕྲེང་བ་ལྕགས་ཚག མེ་ཏོག་ཆུན་པོ་
དང་དྭ་བ་ལྟ་བུ་ཐོག་མར་འལ་འོལ་འགུལ་འཕྲིགས་ཅན་རེས་སྣང་རེས་མི་སྣང་བ་
ཚུན་ཆད་དོ། །གཉིས་པ་ཉམས་གོང་འཕེལ་ནི། འཇའ་འོད་ཐིག་ལེ་རྟག་ཏུ་སྣང་ཞིང་
འོད་ལྔའི་སྣང་བ་འང་ཟ་འོག་གི་གུར་ཁྱིམ་ལྟ་བུ་རྩིབས་ཤར་གྱེན་འགྲེང་སོགས་མ་
ངེས་པར་འཆར། སྨིན་མཚམས་ལས་དྲལ་ཏེ་མཐོང་བའི་ཡུལ་ཙམ་དུ་ཁྱབ་པའི་ཟླུམ་
གོར་གྱི་ནང་དུ་པད་འདབ་བཞི་སྐོར་བ་ལྟ་བུའི་ཚོམ་བུ་འཆར་བ་ཚུད་ཆད་དེ། རིག་
པའང་ཤ་ར་ཎ་དལ་གྱིས་རྒྱུ་བ་ཙམ་དུའོ། །གསུམ་པ་རིག་པ་ཚད་ཕེབས་ནི། འོད་
ལྔའི་སྣང་བས་སྣང་ཡུལ་ཐམས་ཅད་ཁེངས་པའི་དབུས་ན་ཐིག་ལེའི་མུ་ཁྱུད་ལྔ་ལྡན་
- 65 -



་་་་་ལྕེ་བཙུན་སྙིང་ཐིག་གལ་
ཚོམ་བུར་འབྲེལ་བའི་ནང་དུ་དང་པོར་ལྷའི་གཙུག་ཏོར་དང་དབུ་སོགས་ནས་རིམ་
པར་ཕྱེད་སྐ། ས་རྐྱང་། ལྔ་ཚོམ་སོགས་གྲངས་མེད་པར་འཆར་བའི་བར་ཏེ། རིག་པ་
བུང་བ་བཅུད་ལ་འཁོར་བ་ལྟ་བུའོ། །བཞི་པ་ཆོས་ཉིད་ཟད་པ་ནི། ཕྱི་སྣང་བ། ནང་
སྒྱུ་ལུས། གསང་བ་རླུང་སེམས། ཉམས་སྣང་གི་འཕེལ་བ་ཐམས་ཅད་ཟད་ནས་་་
ལུས་འོད་སྐུ། ངག་ནཱ་ད། སེམས་ཆོས་སྐུར་གྲོལ་བའོ། །
གཉིས་པ་མཐའ་རྟེན་ལའང་བཞི་ལས། དང་པོ་མི་འགུལ་བ་གསུམ་ལ་གཞི་བཅའ
་བ་ནི། ལུས་བཞུགས་སྟངས་གསུམ་ལས་མི་འགུལ་བས་རྩ་རླུང་རང་སོར་གནས་་་་
པས་རྟོག་པ་འགགས། མིག་གཟིགས་སྟངས་གསུམ་ལས་མི་འགུལ་བས་དབྱིངས་
རིག་མངོན་སུམ་མཐོང་སྟེ་ཡིད་དཔྱོད་ཀྱི་སྒྲོ་སྐུར་བྲལ། རླུང་རིག་དལ་བལ་བརྟན་
ནས་མི་འགུལ་བས་ཆོས་ཉིད་རང་ངོར་གནས་པས་དབྱིངས་རིག་མ་བུ་འདྲེས་པའོ།།
གཉིས་པ་སྡོད་པ་གསུམ་གྱིས་ཚད་བཟུང་པ་ནི། དེ་ལྟར་བྱས་པས་ཕྱི་སྣང་བ་སྡོད་
པས་རྐྱེན་ངན་གྲོགས་སུ་འཆར། ནང་སྒྱུ་ལུས་སྡོད་པས་འཁྲུལ་པའི་བྱ་བ་ཟད་་་་
གསང་བ་རླུང་སེམས་སྡོད་པས་རྣམ་རྟོག་སྐྱེ་མི་སྲིད། འདིའི་སྐབས་སུ་བརྩོན་འགྲུས་
རབ་ལ་རྨི་ལམ་རྒྱུན་ཆད། འབྲིང་པོས་ངོ་ཤེས། ཐ་མ་ལའང་བཟང་པོ་ཤ་སྟག་རྨི་བ་
ནི་ཚད་རྨི་ལམ་གྱིས་བཟུང་བ་དང་། ལུས་མི་གཡོ། ངག་མི་སྨྲ། སེམས་མི་རྟོག་པ་
རྣམས་སྣང་བཞི་འཆར་རིམ་གྱིས་ཇེ་བརྟན་ཏུ་འགྲོ་བ་ནི་རྟགས་ལུས་ངག་ལ་ཤར་
བའོ། །གསུམ་པ་ཐོབ་པ་གསུམ་གྱིས་གཟེར་གདབ་པ་ནི། སྣང་བཞི་མཐར་ཕྱིན་
པའི་ཡོན་ཏན་ཏེ། ཕྱི་སྣང་བ། ནང་ཕུང་པོ། གསང་བ་དབྱིངས་རིག་རྣམས་ལ་དབང་
ཐོབ་པས། སྣང་རྐྱེན་ཞིང་ཁམས་སུ་ཤར། སྒྱུ་ལས་འོད་གསལ་དུ་གྲོལ། འཁྲུལ་
རྟོག་རང་བཞིན་དུ་འགགས་པའོ། །བཞི་པ་གདེང་བཞིས་གྲོལ་ཚད་བསྟན་པ་ནི།
ཉམས་ལེན་མཐར་ཕྱིན་པའི་རྣལ་འབྱོར་པ་དེ་ལ། ཡར་སངས་རྒྱས་ཨེ་ཐོབ་ཀྱི་རེ་བ་
དང་། མ་ཐོབ་ཀྱི་དོགས་པ་མེད། མར་འཁོར་བར་མི་སྐྱེ་བའི་རེ་བ་དང་། སྐྱེས་ཀྱིས་
དོགས་པ་མེད་པར་གདིང་ཐོབ་པའོ། །གཉིས་པ་དབང་པོ་འབྲིང་བར་དོར་གྲོལ་བའི་
- 66 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
ཁྲིད་ལ་གཉིས། འཆི་ཁ་བར་དོར་ཡེ་ཤེས་གོང་འཕོའི་མན་ངག་དང་། ཆོས་ཉིད་བར་
དོར་མི་འགྱུར་བ་གསེར་གྱི་ཐུར་མ་ལྟ་བུའི་མན་ངག་གོ །དང་པོ་ལའང་གཉིས།་་་
དབྱིངས་རིག་སྦུབས་འཇུག་དང་། རླུང་སེམས་གོང་དུ་འཕོ་བའོ། །དང་པོ་ནི། ཚེ་
འདི་ཉིད་ལ་གོ་འཕང་མཆོག་མ་འགྲུབ་ན་ནམ་མཁའ་སུམ་ཕུགས་ཀྱི་སྦྱོར་བས་མྱ་
ངན་ལས་འདའ་བར་བྱའོ༔ ཞེས་གསུངས་ཏེ། ཇི་སྐད་བཤད་པའི་རིམ་པ་རྣམས་
ལེགས་པར་ཉམས་སུ་བླངས་ཀྱང་སྐལ་པ་དམན་པས་ལམ་མཐར་མ་ཕྱིན་པའམ།
བརྩོན་འགྲུས་ཆུང་ཞིང་གཡེང་བ་ཆེ་བས་སྒོམ་པ་འཕྲོ་ཅན་དུ་གྱུར་ཏེ་ཚེ་འདི་ཉིད་ལ་
གདོད་མའི་གྲོལ་སར་སྙོགས་པའི་གོ་འཕང་མཆོག་མ་འགྲུབ་ན། འཆི་ཁའི་བར་དོ་
གཞི་ལམ་གྱི་འོད་གསལ་སྐྱེལ་བསུ་འཛོམ་པའི་སྐབས་སུ་ནམ་མཁའ་སུམ་ཕྲུགས་ཀྱི་
སྦྱོར་བས་སྲིད་པའི་མྱ་ངན་ལས་འདའ་བར་བྱ་སྟེ། །
དེའང་ཉམས་ལེན་ཅན་གྱི་གང་ཟག་འཆི་ཀ་མ་དེས་འཇིག་རྟེན་འདིར་སྣང་ལ་ཆགས་
ཞེན་རྩ་བ་ནས་སྤང་། དེའི་ཕྱོགས་སུ་བློ་སྐད་ཅིག་ཙམ་ཡང་མི་འཕྲེང་བར་སྔར་ཐོས་
གོམས་སུ་གྱུར་པའི་གདམས་པ་རྣམས་རང་ངམ་གྲོགས་ཀྱིས་བློ་ལ་གསལ་འདེབས།
བླ་མ་ལ་མོས་གུས་དྲག་པོས་གདོད་མའི་གྲོལ་སར་སྙོགས་པའི་གསོལ་བ་རྩེ་གཅིག་
ཏུ་གདབ། བཞུགས་སྟངས་གསུམ་གང་རུང་དང་འབྲེལ་བར་ཕྱིའི་ནམ་མཁའ་ཡ་
དབྱིངས་ཤིན་ཏུ་དྭངས་པ་ལ། ནང་གི་ནམ་མཁའ་རྩ་དབུ་མའི་བྱེ་བྲག་རྒྱ་མཚོ་་་་་་
གསེར་གྱི་ཉི་མ་ལས་གྱེས་པའི་འོད་རྩ་ཀ་ཏི་ཤེལ་གྱི་སྨྱུ་གུ་མིག་དང་འབྲེལ་ནས་ཡོད་
པས་མིག་མདུང་ཚུགས་སུ་གཏད། དེ་ལ་གསང་བའི་ནམ་མཁའ་ཆོས་ཉིད་རང་་་་་་
བཞིན་གྱིས་འོད་གསལ་བ་སྙིང་དབུས་མི་ཤིགས་པའི་ཐིག་ལེའམ་གསལ་རིག་སྟོང་
གསུམ་ཟུང་དུ་འཇུག་པའི་རིག་པ་སྐད་ཅིག་མ་ཉིད་བསྲེ་སྟེ། མདོར་ན་ནམ་མཁའ་
ལ་མིག མིག་ལ་རིག་པ་གཏད་དེ་ཕྱི་ནང་གསང་བའི་ནམ་མཁའ་གསུམ་དབྱེར་མེད་
དུ་བཞག་པའམ། ཐོད་རྒལ་ལ་གོམས་པ་བརྟན་ན། མིག་འོད་སྣང་ལ་གཏད། རིག་
པ་སྟོང་གསལ་གྱི་ངང་དུ་བཞག་པས་གཞིའི་འོད་གསལ་མ་ལྟ་བུ་དང་ལམ་གྱི་འོད་
- 67 -



: ༩ ལྕེ་བཙུན་སྙིང་ཐིག་སོ་བརྗེ་བ་
གསལ་བུ་ལྟ་བུ་གཉིས་ཆུ་ལ་ཆུ་ཐིམ་པ་ལྟར་འདྲེས་ནས་སྐད་ཅིག་གཅིག་གིས་བྱེ་
བྲག་ཕྱེད་དེ་གཞི་ཐོག་ཏུ་རང་གྲོལ་བར་འགྱུར་རོ། །འདི་ནི་ཁྲེགས་ཐོད་གཉིས་་་་་
ཀའམ་གང་རུང་གི་ཉམས་མྱོང་བརྟན་པོ་ཡོད་པའི་དབང་དུ་མཛད་པའོ། ། ། 1:|:ཀྱི་
གཉིས་པ་ནི། ཡང་ན་རླུང་སེམས་ཐིག་ལེ་ཨ་ཡིག་དང་བཅས་པ་ལ་སེམས་རྩེ་གཅིག་
ཏུ་བསྡུས་ཏེ་ཚངས་པའི་ལམ་ནས་བླ་མའི་ཐུགས་ཀར་བསྟིམས་ལ་མེ་རི་འབར་པ་ལ་
སོགས་པར་གཤེགས་སུ་གསོལ་བར་བྱའོ། །ཞེས་པ་སྟེ། ཡང་ན་རྣལ་འབྱོར་པ་་་་༌་
རྟོགས་གོམས་དམན་པས་རླུང་སེམས་གོང་འཕོའི་མན་ངག་ཉམས་སུ་བླང་སྟེ།དེའང་
དེ་ལ་བློ་གཏོད་པ་པོས་ད་ལྟའི་སྐབས་སུ་འབྱོངས་ངེས་པར་སྦྱངས་ནས་ནམ་དགོས་
པའི་དུས་སུ་ལས་ལ་སྦྱར་བ་གལ་ཆེ་བས། བདེ་བའི་སྟན་ལ་ལུས་གནད་དང་ལྡན་
པས་འཁོད། སྐྱབས་སེམས་བླ་མའི་རྣལ་འབྱོར་སྔོན་དུ་བཏང༌། རང་ལུས་སྟོང་ཆེན་
སྒྲིབ་ཐོགས་དང་བྲལ་བའི་དབུས་དྲང་པོར་རྩ་དབུ་མ་དྭངས་གསལ་མདའ་སྨྱུག་ཙམ་
པ་སྤྱི་བོ་ནས་གསང་གནས་པར་དྲང་ཐ་ལེར་གནས་པའི་སྙིང་གའི་ཐད་ཀྱི་ནང་དུ།
རླུང་སེམས་འདུས་པའི་ངོ་བོ་ཐིག་ལེ་འོད་ལྔའི་མདངས་ཅན་ལ་ཨ་དཀར་པོ་སྲན་
ཆུང་ཙམ་གྱིས་མཚན་པ་འོད་འཚེར་བ་ཞིག་བསྒོམས་ལ་སེམས་ཟིན་ཟིན་དུ་གཏད།
སྤྱི་བོར་འཇའ་འོད་ཀྱི་ཀློང་དུ་རྩ་བའི་བླ་མ་ཉིད་ལྕེ་བཙུན་ཆེན་པོའི་རྣམ་པར་གསལ་
བཏབ་ལ་མོས་གུས་བསྐྱེད་ཅིང་གསོལ་བ་འདེབས། དེ་ནས་རླུང་སྦྱོར་གང་ནུས་དང་
ལྡན་པས་སྙིང་གའི་ཨ་ལ་སེམས་རྩེ་གཅིག་ཏུ་བསྡུས་ཏེ་ངག་གམ་ཡིད་ཀྱིས་ཕཊ་
བརྗོད་པས་སྤྱི་བོ་ཚངས་པའི་བུ་ག་ནས་ཐོན་བླ་མའི་ཐུགས་ཀར་ཐིམ་པར་བསམས་
ལ་ཅུང་ཟད་མཉམ་པར་བཞག སླར་ཐིག་ལེ་ཨ་ཡིག་བཅས་ཐུགས་ཀ་ནས་མར་
བབས་ཚངས་བུག་ནས་སྙིང་གར་འཁོད་པར་དམིགས་ལ་རླུང་སེམས་བསྡུས་ཏེ་
འཕང་བ་སོགས་འགྲོ་ལྡོག་སྤེལ་མ་ལན་མང་དུ་སྦྱང་། འཕྲོ་འཇོག་པ་ན། རང་་་་་་
སེམས་ཀྱི་ཐིག་ལེ་བླ་མའི་ཐུགས་དང་དབྱེར་མེད་དུ་གྱུར། བླ་མ་ཇེ་མཐོར་གཤེགས་
ཤིང་ཇེ་ཕྲར་གྱུར་ནས་ཡལ་ཏེ་དམིགས་མེད་དུ་འཇོག་པའམ། འོག་མིན་དུར་ཁྲོད་མེ་
- 68 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ། །
རི་འབར་བ་སོགས་གང་འདོད་པའི་ཞིང་ཁམས་སུ་གཤེགས་པར་མོས། རྟོགས་པས་
མ་ཆུན་པའམ་གེགས་ཆུང་ཁྱད་དུ། ཐིག་ལེ་ཨ་དང་བཅས་པ་སྙིང་གར་བདེ་ཕྲིལ་ལེ་
ལྕི་ཐིང་གིས་གནས་པ་ལ། བླ་མའི་སྐུ་ལས་བདུད་རྩིའི་རྒྱུན་བབས་དབུ་མའི་ནང་
ཐམས་ཅད་ཁེངས། བླ་མ་ཚངས་བུག་གི་ཁར་བྱོན་རྡོ་རྗེ་རྒྱ་གྲམ་ཧཾ་གིས་མཚན་པར་
གྱུར་པས་བཀག་པར་མོས་ལ་འབྲུ་གསུམ་རླུང་དང་སྦྱར་བའི་རྡོར་བཟླས་བྱ་་་་་་་་
འདིའང་སྐབས་སུ་སྤྲེལ་ལོ། །ནམ་ཞིག་བཟློག་ཏུ་མེད་པའི་འཆི་ལྟས་ཤར་བའི་ཚེ་་་་
ལས་ལ་སྦྱར་བར་བྱ་སྟེ། སྤྱི་བོས་བླ་མ་བསྒོམ་པ་སོགས་སྔར་སྦྱངས་པའི་སྐབས་་་་་་
ལྟར་ལ་ཞིང་ཁམས་སུ་འགྲོ་བའི་བྲོད་པས་སེམས་སྤྲོ་སང་ངེ་པ་བྱས་ནས། སྤྱི་བོའི་རྒྱ་
གྲམ་བསལ་ལ་ཚངས་བུག་ཧ་རེ་ཡོད་པར་བསམ། སྙིང་གའི་ཐིག་ལེ་བླ་མའི་ཐུགས་
ཀར་བསྟིམ་པ་ལས་མར་མི་འབེབ་པར། སླར་སྙིང་གར་ཐིག་ལེ་གསལ་བཏབ་ལ་་་་
ཡང་ནས་ཡང་དུ་སྤྱིར། འཕོ་བར་ཉེ་བ་ན་བླ་མ་ཇེ་མཐོར་གཤེགས་ནས་ཡལ་ཏེ་འཕོ་
བྱ་འཕོ་བྱེད་བྲལ་བའི་ཀ་དག་གི་དབྱིངས་དང་རིག་པ་བསྲེས་ལ་བཞག་གོ །དེས་་་་་
ཀྱང་བར་དོའི་འོད་གསལ་ངོས་ཟིན་ཅིང་གཞོན་ནུ་བུམ་སྐུར་བྱང་ཆུབ་པར་་་་་་་་་་
འགྱུར་རོ། །གཉིས་པ་ཆོས་ཉིད་བར་དོའི་མན་ངག་ནི། གལ་ཏེ་བར་དོའི་སྣང་བ་ཅི་
ཤར་ཡང་རིག་པ་རང་མལ་ལས་མ་གཡོས་པ་མི་འགྱུར་བ་གསེར་གྱི་ཐུར་མ་ལྟ་བུའི་
གནད་དྲན་པར་བྱའོ༔ ཞེས་པ་སྟེ། གལ་ཏེ་འཆི་ཁའི་བར་དོར་གདིང་མ་ཐོབ་ན་ཀ་
དག་གི་གཞི་ལས་གཞི་སྣང་གཡོས་ཏེ་ཆོས་ཉིད་བར་དོ་དང་སྲིད་པ་བར་དོའི་འཁྲུལ་
སྣང་སྣ་ཚོགས་རིམ་པར་འཆར་ནས་སླར་ཡང་སྲིད་པར་ཉིང་མཚམས་སྦྱོར་བར་་་་་
འགྱུར་ཏེ། དེའང་རིག་པ་རང་ངོ་མ་རིག་པའི་སྐྱོན་གྱིས་རང་ཚོ་མ་ཟིན་པར་ཡུལ་གྱི་
དབང་དུ་ཤོར་ཏེ་འཁྲུལ་སྣང་ལུ་གུ་བརྒྱུད་དུ་ཤར་བ་ཡིན་པས། དེ་དག་གི་སྣང་བ་ཅི་
དང་ཅི་ལྟ་བུ་ཤར་ཡང་རང་རིག་གི་རིག་པའི་རྩལ་ལས་གཞན་ཏུ་མེད་པ་ཐག་བཅད་
དེ། རིག་པ་ཆོས་ཉིད་ཀྱི་རང་མལ་ལས་ནམ་ཡང་མ་གཡོས་པ་དཔེར་ན་རྐྱེན་ཅིས་
ཀྱང་རང་གཤིས་འགྱུར་བ་མེད་པ་གསེར་གྱི་ཐུར་མ་ལྟ་བུའི་མན་ངག་གི་གནད་དྲན་
- 69 -



1:|ཀ ལྕེ་བཙུན་སྙིང་ཐིག། །།
པར་བྱ་དགོས་སོ། །དེས་ན་ཆོས་ཉིད་བར་དོ་ལ་ཀ་དག་གི་འོད་གསལ་སྟོན་གནམ་
ལྟ་བུ། འོད་ལྔའི་སྣང་བ་སོགས་སྒྲ་འོད་ཟེར་གསུམ། རིགས་ལྔའི་ཚོམ་བུ། ཡེ་ཤེས་
བཞི་སྦྱོར་གྱི་སྣམ་བུ་དང་ཐིག་ལེ། སྐུ་གསུམ་གྱི་ཞིང་སྣང་རྣམས་རིམ་པར་འཆར་
བའི་ཚེ་སྔར་འདྲིས་ཀྱི་མི་དང་འཕྲད་པ་ལྟར་གང་ལའང་འཇིགས་པ་མེད་པ་རང་སྣང་
ཡེ་ཤེས་ཀྱི་རོལ་པར་ཐག་བཅད་པས་སྐད་ཅིག་དང་པོར་རང་སྣང་དུ་ངོ་ཤེས་་་་་
གཉིས་པར་ཤེས་ཐོག་ཏུ་གནས། ཁྱེར་ཤོག །
གསུམ་པར་གནས་ཐོག་ཏུ་གྲོལ་ནས་སེམས་ཅན་གྱི་དོན་བྱེད་ཅིང་ནང་གསལ་བུམ་
པ་སྐུར་བྱང་ཆུབ་པར་འགྱུར་རོ། །དེར་མ་གྲོལ་བར་བར་དོའི་ཡིད་ལུས་གྲུབ་སྟེ་སྲིད་
པ་བར་དོར་སྔར་གྱི་བག་ཆགས་དང་ལོག་བའི་འཁྲུལ་སྣང་སྣ་ཚོགས་པས་གཡེང་
བའི་ཚེ་ནའང་སྔ་མའི་གདམས་ངག་རྣམས་དྲན་པར་བྱས་ལ། བླ་མའི་མོས་གུས། སྒྱུ་
མའི་ཏིང་འཛིན། བསྐྱེད་རྫོགས་ཟུང་འཇུག་གང་ལ་གོམས་པ་དེའི་དྲན་ཤེས་དང་
རིག་པ་ཡེངས་མེད་བྱས་པས་གྲོལ་བར་འགྱུར་རོ། །དོན་གསུམ་པ་དབང་པོ་ཐ་མ་
རང་བཞིན་སྤྲུལ་སྐུའི་ཞིང་ཁམས་སུ་དབུགས་དབྱུང་བ་ནི། ཆོས་འདིའི་སྒོ་མཐོང་
ཡང་བརྟན་པ་མ་ཐོབ་པས་བར་དོ་གསུམ་གྱི་གྲོལ་ཚད་དང་མི་ལྡན་པ་རྣམས་སྲིད་པ་
བར་དོ་རྨི་ལམ་ཙམ་དུ་ཤར་བ་ན། རིག་འཛིན་བརྒྱུད་པའི་བྱིན་རླབས་དང་ཆོས་ཉིད་
ཟབ་མོའི་སྟོབས་ཀྱིས་རྨི་ལམ་སད་པའི་ཆ་ཙམ་ལ་མངོན་དགའ་སོགས་དག་པའི་
ཞིང་དུ་སྐྱེས་ནས་དེ་བཞིན་གཤེགས་པ་རྣམས་ཀྱི་ཞལ་མཐོང་གསུང་ཐོས། དབང་
དང་ལུང་ནོད་དབུགས་དབྱུང་ལུང་བསྟན་གཟེང་བསྟོད་རིམ་པར་ཐོབ་ནས་ཉོན་་་་་
མོངས་པའི་འཆིང་བ་སྤངས་ཏེ་སྐད་ཅིག་གིས་གདོད་མའི་ས་ལ་གྲོལ་བར་འགྱུར་
བར་གསུངས་སོ། །དེ་ལའང་སྲིད་པ་བར་དོར་གདམས་ངག་གཞན་གྱིས་མ་གྲོལ་
བའི་ཚེ་དག་པའི་ཞིང་ཡིད་ལ་བྱས་ཏེ། མདུན་མཁར་ཆོས་འབྱུང་དམར་པོ་གདེངས་
ཀ་གྱེན་བསྟན་གྱི་དབུས་སུ་རང་སེམས་ཨ་ཡིག་དཀར་པོའི་རྣམ་པར་གསལ་བཏབ།
འདུན་པ་དྲག་པོ་དང་སྨོན་ལམ་གྱིས་མཚམས་སྦྱར་ཏེ་གང་དུ་འདོད་པའི་ཞིང་དུ་ཆོས་
- 70 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ། །
འབྱུང་སྐར་མདའ་འཕངས་པ་བཞིན་སོང་བར་བསམ་སྟེ་སེམས་སྤྲོས་བྲལ་གྱི་ངང་དུ་
བཞག་པས་ཞིང་དེར་ངེས་པར་གྲོལ་བར་འགྱུར་རོ། །སྤྱི་དོན་གསུམ་པ་རྗེས་ཀྱི་ཁྲིད་
ལ་གསུམ། ཉམས་ལེན་གྱི་གནད་སྤྱིར་བསྟན་པ། དགེ་སྦྱོར་སྲང་དུ་གཞུག་པའི་མན་
ངག་བྱེ་བྲག་ཏུ་བསྟན་པ། དེ་ལས་མི་འགྱུར་བའི་འབྲས་བུ་མངོན་དུ་འགྱུར་བའི་་་་་
ཚུལ་ལོ། །དང་པོ་ནི། གང་
ཁྱད་པར་བཅོས་མ་མ་ཡིན་པའི་མོས་གུས་དྲག་པོས་བླ་མ་ལ་ནན་ཏུ་གསོལ་་་་་་་
གདབ་པ་ནི་གེགས་སེལ་བོགས་འདོན་ཐམས་ཅད་ཀྱི་མཆོག་ཏུ་འགྱུར་རོ༔ ངེས་
འབྱུང་སྙིང་ལ་གཅག༔ མོས་གུས་རྩལ་དུ་གདོན༔ སྙིང་རྗེ་ཤས་མི་བཟོད་པ་དབྱུང་༔
ཡུལ་གྱི་བདུད་རྩི་བསྟེན༔ སྤྲོས་པ་ནང་དུ་བསྡུ༔ རླུང་རྒྱ་ཡན་དུ་འཇོག༔ ལུས་་་་་་
གནད་དང་མ་བྲལ་བར་བྱ༔ དབང་པོའི་མཆོག་དབྱིངས་ལ་གཟེར༔ སྐབས་སྐབས་
སུ་བུམ་པ་ཅན་འཇམ་པོ་གཟུང་༔ དུས་རྟག་ཏུ་རིག་སྟོང་རྗེན་ནེ་བའི་ངང་བཟུང་ལ་
གནད་དུ་གཏོང་ངོ་༔ ཞེས་གསུངས་ཏེ། དེ་ལྟར་དངོས་གཞིའི་ཁྲིད་རིམ་ཉམས་སུ་
ལེན་པའི་གནས་སྐབས་གང་ལའང་གེགས་སེལ་བོགས་འདོན་རྒྱུན་སྤྱོད་ཀྱི་གནད་
རྣམས་སྤྱི་ལྟར་མི་འཇུག་པར་ཤེས་ནས་དེ་ལྟར་བྱ་བ་ཤིན་ཏུ་གལ་ཆེ་ཞིང་། ཁྱད་པར་
གདམས་ངག་ཐམས་ཅད་ཀྱི་འགག་དོན་བསྡུས་པ་ནི། བླ་མ་ལ་མི་རུ་བཟུང་ཞིང་་་་་
མོས་གུས་ཆུང་ན་རང་རྒྱུད་ལ་ཆོས་ཀྱི་ཡོན་ཏན་ཕྲ་མོའང་མི་སྐྱེ། ལྷག་པར་ཉམས་
རྟོགས་ཐམས་ཅད་བླ་མའི་བྱིན་རླབས་འབའ་ཞིག་ལ་རག་ལས་པས་འདི་ལྟ་བུའི་
ལམ་ཟབ་མོ་སྟོན་ཅིང་ཆོས་ཉིད་རང་ངོ་སྤྲོད་པའི་རྩ་བའི་བླ་མ་དེ་རང་ཉིད་ལ་སངས་
རྒྱས་ཀུན་ལས་བཀའ་དྲིན་ཆེ་བའི་ཚུལ་ལ་བསམ་ཞིང་དེ་ལས་ལྷག་པའི་སངས་རྒྱས་
གུད་ན་མེད་པར་ཐག་བཅད་ལ། ཐོག་མར་བཅོས་པའི་མོས་གུས་ཅི་སྐྱེ་བྱ། གོམས་
ནས་བཅོས་མིན་གྱི་མོས་གུས་དྲག་པོས་གསོལ་བ་སྙིང་ནས་འདེབས་པ་ལ་དགེ་སྦྱོར་
གྱི་དངོས་གཞི་བྱས་པས་དེ་ཁོ་ནས་གེགས་སེལ་བོགས་འདོན་སོགས་ཀྱི་ཡོན་ཏན་
སྐྱེད་པའི་ཐབས་གཅིག་ཆོག་རྒྱལ་པོར་འགྱུར། འདིར་སྣང་ལ་ཞེན་ན་ཉམས་ལེན་གྱི་
- 71-



ལྕེ་བཙུན་སྙིང་ཐིག་སྐྱེ་བ་
རྩ་བ་ཤོར་བས་རྟག་ཏུ་འཁོར་བ་ལས་ངེས་པར་འབྱུང་བའི་སྐྱོ་ཤས་དྲག་པོས་གཞི་
བཟུང༌། བྱམས་སྙིང་རྗེ་བྱང་ཆུབ་ཀྱི་སེམས་མེད་ན་ཐེག་ཆེན་ཆོས་ཀྱི་སྙིང་པོ་སྟོར་
བས་འཁོར་བའི་སྡུག་བསྔལ་ལ་རྟག་ཏུ་སྤྱོད་པའི་མ་རྒན་སེམས་ཅན་རྣམས་ལ་ཚད་
མེད་པའི་སྙིང་རྗེ་དང་མི་འབྲལ། རྡོ་རྗེ་རྩེ་མོའི་རྣལ་འབྱོར་པ་རྣམས་ཀྱིས་ཐེག་པ་
འོག་མ་བཞིན་དུ་ཚོགས་དྲུག་གི་ཡུལ་ལ་དགག་སྒྲུབ་མི་བྱ་བར་གདོད་ནས་རང་གྲོལ་
ཆེན་པོའི་བདུད་རྩི་བསྟེན་པ་སྟེ་མིག་ལ་གཟུགས་སོགས་ཡུལ་སྣང་ཇི་ལྟར་ཤར་་་་་་
ཡང༌། ཕྱི་རུ་མི་དགག ནང་དུ་མི་འཛིན་པར་སྣང་ལ་ཞེན་པ་མེད་པར་ལམ་དུ་ཁྱེར་
བས་ཡུལ་སྣང་ཉིད་ཤེས་རིག་གི་གྲོགས་སུ་གྱུར་ནས་ཅིར་སྣང་ཐམས་ཅད་རིག་རྩལ་
ཡེ་ཤེས་ཀྱི་འཁོར་ལོར་གྲོལ་བར་འགྱུར་བ་དང་། མི་ཚེ་ཡུད་ཙམ་པ་འདི་ལ་སྤྱིར་་་་་
རྒྱལ་བསྟན་རིན་པོ་ཆེ། སྒོས་རྡོ་རྗེ་ཐེག་པ། ཡང་སྒོས་ཐེག་དགུའི་རྩེ་རྒྱལ་ཚེ་གཅིག་
ལ་འཚང་རྒྱ་ངེས་པའི་ཟབ་ལམ་འདི་ལྟ་བུ་དང་འཕྲད་པའི་སྐབས། འཇིག་རྟེན་གྱི་
གཡེང་པ་ཐམས་ཅད་དོན་མེད་སྡུག་བསྔལ་གྱི་རྒྱུ་ཡིན་པ་གཞིར་བཞག ཐོས་བསམ་
སྒོམ་པ་ཉི་ཚེ་བ་ཆོས་ལ་བསྙད་པའི་རྣམ་གཡེང་རྣམས་ཀྱང་དོན་མེད་པ་ཁོ་ནར་ཤེས་
ནས་ཐག་ཆོད་ཀྱི་བློས་སྤྲོས་པ་ནང་དུ་བསྡུས་ཏེ་ཀ་དག་ལྷན་གྲུབ་ཀྱི་ཉམས་ལེན་ཁོ་
ནར་དྲིལ། དེའི་གྲོགས་སུ་ལུས་གནད་གང་རུང་དང་མི་འབྲལ་བ་ལས་ཐ་མལ་དུ་མི་
བསྡད། དབང་པོའི་དྭངས་མ་མིག་ཡེ་ཤེས་འཆར་བའི་སྒོ་ཡིན་པས་བཙུམས་ནས་
སྡོད་པ་སོགས་མི་བྱ་བར་ལྟ་སྟངས་དང་མ་བྲལ་བས་དབྱིངས་དང་རིག་གདངས་ལ་
གཟིར། རླུང་གི་རྟ་ལ་སེམས་ཀྱི་སྐྱེས་བུས་ཞོན་ཏེ་རྟག་ཏུ་ཡུལ་ལ་རྒྱུག་ཅིང་ལས་དང་
བག་ཆགས་བསགས་པས་རླུང་རྩོལ་མེད་རྒྱ་ཡན་དུ་བཞག་པས་ཉམས་ལེན་སྟོབས་
ཀྱིས་དབྱིངས་སུ་འགགས་པ་ན་རྣམ་པར་རྟོག་པའི་སེམས་རང་བབ་ཏུ་ཟད་པར་
འགྱུར་བ་མན་ངག་འདིའི་གནད་ཡིན་པས་ལམ་ཐུན་མོང་པ་ལྟར་རླུང་སེམས་ལ་
ལས་མི་འཆོལ། །
སྐབས་སྐབས་སུ་འཇམ་རླུང་བུམ་པ་ཅན་ཅུང་ཟད་རེ་བཟུང་པས་རྨི་ལམ་དང་འོད་



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
གསལ་གཟུང་པ་སོགས་ལ་གྲོགས་སུ་འགྲོ། རྣམ་པར་རྟོག་པ་ཕྲ་རགས་དང་སྟོང་མི་
སྟོང་རྟོགས་མ་རྟོགས་སོགས་བློའི་འཛིན་སྟངས་ཐམས་ཅད་སེམས་ཡིན་ཅིང་དོན་ལ་
སྒྲིབ་པས་དེ་ཐམས་ཅད་དགག་སྒྲུབ་མེད་པར་ཅི་བདེར་བཞག་ནས། གདོད་མ་ནས་
རང་བྱུང་གི་གཤིས་ལུགས་དབྱིངས་སྟོང་པ་ཉིད་དང་རང་གསལ་རིག་པ་ཟུང་འཇུག་
བློ་བྲལ་ཆོས་སྐུ་རྗེན་པ་ཉིད་སྒོམ་བློས་བཟོ་བཅོས་མ་བྱས་པར་རང་བབས་ཀྱི་ངང་
བསྐྱངས་ལ་ལྟ་སྒོམ་སྤྱོད་འབྲས་མདུང་དྲིལ་གྱི་གནད་དུ་བཏང་བར་བྱའོ། །གཞན་
ཡང་། ཅུང་ཟད་སྤྲོས་པ་དང་བཅས་པས་ནི་ཚོགས་ཀྱི་འཁོར་ལོའི་འདུ་བ་ལ་སོགས་
པ་ཇི་ལྟར་རིགས་པའི་དུས་སུ་ལོངས་སྤྱད་དོ༔ ཞེས་གསུངས་པས། བསོད་ནམས་
གསོག་པ་ལ་ཚོགས་འཁོར་ལས་རླབས་ཆེ་བ་ནི་གཅིག་ཀྱང་མི་སྲིད་པ་ཡེ་ཤེས་རྔམ་
གློག་གི་མདོ་སོགས་ལས་དཔེ་དང་བཅས་ཏེ་ཤིན་ཏུ་གསལ་རྒྱས་སུ་གསུངས་པ་ལྟར།
དེང་སང་ཚོགས་ཀྱི་འཁོར་ལོའི་འདུ་བ་དངོས་ལ་སྤྱོད་ནུས་པའི་བརྟུལ་ཞུགས་ཅན་
གྱི་གང་ཟག་དཀོན་ཀྱང་རྗེས་མཐུན་པ་ཙམ་མམ། ཅི་འབྱོར་པའི་དམ་ཚིག་གི་རྫས་
རྣམ་པར་དག་ཅིང་ཏིང་ངེ་འཛིན་དང་ལྡན་པས་ཚོགས་མཆོད་ཙམ་ཕུལ་ཡང་བསོད་
ནམས་ཚད་མེད་པ་ཐོབ་ཅིང་ཉམས་རྟོགས་སྐྱེ་བའི་གེགས་སེལ་བོགས་འདོན་ལའང་
ཁྱད་པར་ཆེ་བས། ཡར་མར་གྱི་ཚེས་བཅུས་མཚོན་པའི་གནས་དུས་ཁྱད་པར་ཅན་་་་
རྣམས་སུ་འདི་ཉིད་ཀྱི་དོན་ཕྲིན་ནམ། རྩ་གསུམ་གཞན་ཡང་རུང་སྟེ་ཕྲིན་ལས་རྒྱས་
བསྡུས་གང་རུང་དང་འབྲེལ་བར་ཕྱི་ནང་གསང་བའི་ཚོགས་མཆོད་ལའང་བརྩོན་པར་
བྱའོ། །
གཉིས་པ་ལ་བཞི། ཉིན་མོ་སྣང་བ་རྒྱས་འདེབས་པ། མཚན་མོ་ཤེས་པ་བུམ་པར་
གཞུག་པ། ཐོ་རངས་ཡེ་ཤེས་རང་གསལ་གདབ་པ། རྒྱུན་དུ་རིག་པ་ལམ་དུ་ཁྱེར་
བའོ། །དང་པོ་ནི། ཉིན་བར་དུས་སུ་སྒོ་ཡུལ་རླུང་རིག་གི་གནད་ལ་བརྟེན་ནས་རླུང་
སེམས་རྡོ་རྗེ་ལུ་གུ་བརྒྱུད་ཀྱི་དྲ་བར་བཙུད་ལ་ལྷུན་གྲུབ་བསྒོམ་མོ༔ ཞེས་གསུངས་ཏེ།
འདི་རྣམས་ནི་སྙིང་ཐིག་གི་གཞུང་རྣམས་སུ་དུས་བཞི་སངས་རྒྱས་མཉམ་སྦྱོར་ཅེས་
- 73 -



ཀ་བ་ཀ་ལྕེ་བཙུན་སྙིང་ཐིག་
རྣལ་འབྱོར་འཁོར་ཡུག་གི་གནད་དུ་གསུངས་པ་ཡིན་ལ། དེའང་ཉིན་མོར་མཉམ་
རྗེས་ཐམས་ཅད་དུ། ཁྲེགས་ཆོད་གཙོར་བྱེད་པའི་སྐབས་འོག་ནས་འབྱུང་བ་ལྟར་
རིག་པ་ཁོ་ན་ལམ་དུ་ཁྱེར། ཐོད་རྒལ་གཙོར་བྱེད་པའི་སྐབས་རིག་གདངས་ཉིད་་་་་
ལས་མ་གཡོས་པར་བྱ་དགོས་པས། སྒོ་ཡུལ་རླུང་རིག་གི་གནད་གོང་གསལ་རྣམས་
ལ་བརྟེན་ཏེ་དུས་རྟག་ཏུ་རླུང་སེམས་ཁ་ཡན་དུ་མི་གཏོང་པར་རྡོ་རྗེ་ལུ་གུ་བརྒྱུད་ཀྱི་དྲ་
བར་བསྡུས་ཤིང་བཙུད་ནས་ལུག་བརྒྱུད་ཉིད་ཀྱང་ཨར་ལ་གཏད་དེ་ལྷུན་གྲུབ་འོད་
གསལ་གྱི་སྣང་བ་ཁོ་ན་ལ་སྦྱངས་པས་འཁྲུལ་སྣང་བཙན་ཐབས་སུ་གཅོད་པ་ལ་སྟོང་
ཉིད་སྤྲོས་བྲལ་དང་སྒྱུ་མ་རྨི་ལམ་སོགས་བློས་བྱས་ཀྱི་ལམ་ཁྱེར་གང་གིས་ཀྱང་ཟླ་་་
མེད་པའོ། །གཉིས་པ་ནི། མཚན་མོ་སྙིང་དབུས་སམ་སྨིན་མཚམས་ཀྱི་ཐིག་ལེ་ཨ་་་
ཡིག་དང་བཅས་པ་ལ་སེམས་རྩེ་གཅིག་ཏུ་གཟུང་ཞིང་འོད་གསལ་བ་བསྒོམ་མོ་་་་
ཞེས་པ་སྟེ། མཚན་མོ་ཉལ་བ་ལ་ཕྱོགས་པའི་ཚེ། འོད་གསལ་བཟུང་ན་སྙིང་་་་་་
དབུས་དང་རྨི་ལམ་བཟུང་ན་སྨིན་མཚམས་ཀྱི་དབུས་སུ་བླ་མ་རང་རིག་དབྱེར་མེད་
པའི་ངོ་བོ་ཐིག་ལེ་དཀར་པོ་ཨ་ཡིག་དཀར་པོས་མཚན་པ་དྭངས་ཤིང་གསལ་བའི་
འོད་ཀྱིས་ལུས་ཀྱི་ནང་དང་ཐོ་ཕྱི་ཀུན་ཏུ་གསལ་ལྷམ་མེར་ཁྱབ་པར་བསྒོམ་པ་ལ་་་་༌་
སེམས་ཡུན་རིང་དུ་བཟུང་། འོད་གསལ་ལམ་རྨི་ལམ་ཟིན་པར་བྱའོ་སྙམ་པའི་དྲན་་་་
འདུན་དྲག་པོ་དང༌། དམིགས་པའི་རྣམ་པའང་གསལ་ཅིང་གང་དུའང་མི་རྟོག་ལ་མ་
ཡེངས་པའི་ངང་དུ་གཉིད་ལོག་པས་གོམས་ནས་འབྱོངས་པའི་ཚེ་ལེགས་པར་ཟིན་་་་
པར་འགྱུར་པས་དེ་ལ་ཡུན་རིང་དུ་བསྐྱང་། བརྟན་པ་ཐོབ་པ་ན་རྨི་ལམ་སྤེལ་སྤྲུལ་
སྦྱོང་བའི་ཚུལ་སོགས་ཁྲིད་རིམ་སྤྱི་ལྟར་ཉམས་སུ་བླང་བར་བྱའོ། །གསུམ་པ་ནི། ཐོ་
རངས་ཧ་ཧ་ཞེས་རླུང་བསངས་ནས་ནམ་མཁའི་དཀྱིལ་དུ་རང་བྱུང་གསང་བ་ཆེན་
པོའི་ཡི་གེ་ཨ་གསལ་ཞིང་འབར་བ་ལ་ཡིད་མིག་རླུང་གསུམ་མདུང་ཚུགས་སུ་གཏད་
དེ་རིག་པ་གྲུང་དུ་གཞུག་གོ༔ ད་
ཞེས་པ་སྟེ། ནངས་པར་ཐོ་རངས་གཉིད་སད་མ་ཐག་ལུས་གནད་སེང་གེའི་འདུག་
- 74 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
སྟངས་བྱ། རླུང་རོ་ཁ་ནས་ཧ་སྒྲ་བཅས་ལན་གསུམ་བཏུད་མར་བསལ། སྤྱི་བོའི་གཞུ་
གང་ཙམ་གྱི་ནམ་མཁར་ཡི་གེ་ཨ་དཀར་པོ་ཤིན་ཏུ་གསལ་ལ་འཚེར་ཞིང་འོད་འབར་
བ་གསལ་བཏབ་ལ་ལྟ་སྟངས་གྱེན་དུ་ཕྱོགས་པས་ཡིད་དང་མིག་དང་རླུང་གསུམ་ཀ་
གཅིག་དྲིལ་དུ་བྱས་ལ་ཡུན་རིང་དུ་གཏད་ནས་སེམས་བཟུང་བས་དྭངས་སྙིགས་ཕྱེད་
དེ་རིག་པ་གྲུང་ཐོན་པར་འགྱུར་རོ། །བཞི་པ་ནི། རྣམ་པ་ཀུན་ཏུ་རང་རིག་པ་སྐད་་་་
ཅིག་མའི་ངང་བསྐྱངས་པས་འཁྲུལ་པའི་རྟོག་ཚོགས་ཐམས་ཅད་སྤྲིན་ནམ་མཁའ་ལ་
དེངས་པ་ལྟར་རང་གྲོལ་བ་ལ་བསླབ་བོ༔ ཞེས་པ་སྟེ། མཉམ་རྗེས་དང་སྤྱོད་ལམ་་་
བཞི་སོགས་དུས་དང་རྣམ་པ་ཐམས་ཅད་དུ་ལམ་ཁྱེར་གྱི་གཙོ་བོ་རང་བྱུང་གི་རིག་པ་
སྐད་ཅིག་མ་གསལ་སྟོང་རྗེན་པའི་ངང་རང་བབ་ཏུ་སྐྱོང་བ་ལ་ཡིན་མིན་དགག་སྒྲུབ་
སོགས་བློ་ཡིས་བཟོ་ཅུང་ཟད་ཀྱང་མ་འཆོས་བར་རང་ཚུགས་མ་ཤོར་བ་བྱས་པས།
ཚོགས་དྲུག་གིས་མཚོན་སེམས་ཀྱིས་བསླད་པའི་གཟུང་འཛིན་གྱི་འཁྲུལ་རྟོག་ཐམས་
ཅད་སྤྲིན་ཚོགས་ནམ་མཁའི་དབྱིངས་ལས་རང་བྱུང་ཞིང་མཁའ་དབྱིངས་སུ་རང་་་་་
དེངས་འགྱུར་བ་ལྟར་གཞི་མེད་རྩ་བྲལ་ཆེན་པོར་རང་གྲོལ་དུ་འགྱུར་བ་སྟེ། ལོ་ཆེན་
བེ་རོའི་ཞལ་ནས། བསྒོམ་དུ་མེད་པའི་ཆོས་དབྱིངས་རྗེན་པ་ལ། །བསམ་དུ་མེད་་་་་
པའི་རིག་པ་མ་ཡེངས་བཞག །རྣམ་རྟོག་སྐྱེས་ན་རང་ཤར་རང་གྲོལ་འགྱུར། །ལ་་་་་
སྒོམ་མན་ངག་རྩ་བ་དེ་ལས་མེད། །ཅེས་གསུངས་པ་སོགས་སྙིང་ཐིག་གི་སྲོག་གནད་
ཐུན་མོང་མ་ཡིན་པ་ལགས་པས་རྟག་ཏུ་བསླབ་པར་བྱའོ། ། །
གསུམ་པ་འབྲས་བུ་ནི། དེ་ལྟར་ནན་ཏན་དུ་བརྩོན་པས་རབ་ཟླ་བ་དྲུག འབྲིང་ལོ་
གསུམ༔ ཐ་མའང་ལོ་བཅུ་གཉིས་ནས་ཟག་བཅས་ཀྱི་ཕུང་པོ་འོད་དུ་དེངས་པར་་་་་
འགྱུར་རོ༔ སྒྲ་ཚིག་དབུ་མར་དེངས་པར་འགྱུར་རོ༔ རྟོག་ཚོགས་ནང་གསལ་དུ་་་་
དེངས་པར་འགྱུར་རོ༔ འདོད་ན་ལུས་དང་ངག་དང་ཡིད་ཐམས་ཅད་པའི་མཆོག་་་་
འགྲུབ་པར་འགྱུར་རོ༔ ཞེས་གསུངས་ཏེ། དེ་ལའང་འབྲས་བུ་ཐོབ་པའི་དུས་བརྩོན་
འགྲུས་དང་དབང་པོ་རབ་འབྲིང་ཐ་མའི་བྱེ་བྲག་ལྟར་ཡུན་རིང་ཐུང་གི་ཁྱད་པར་་་་་
-75 -



ལྕེ་བཙུན་སྙིང་ཐིག་
བསྟན་པ་དང༌། ཇི་ལྟར་ཐོབ་པའི་ཚུལ་སྙིང་ཐིག་གི་གཞུང་རྣམས་སུ་གྲོལ་ལུགས་
གསུམ། འཆི་ལུགས་བཞི། ལྷག་མེད་དང་ལྷག་བཅས་ཀྱི་མྱང་འདས་གཉིས་རྣམས་
བཤད་པའི་དོན་བསྡུས་ཏེ་སྒོ་གསུམ་ལྷག་མེད་དུ་གྲོལ་བའི་ཚུལ་བསྟན་པ་དང༌། དེ་
ལས་ཀྱང་གཞན་དོན་རྒྱུན་མི་འཆད་པར་འདོད་ན་འཕོ་ཆེན་འཇའ་ལུས་རྡོ་རྗེའི་སྐུར་
བཞེངས་ཏེ་འཁོར་བ་མ་སྟོངས་ཀྱི་བར་དུ་འགྲོ་བའི་དོན་ལྷུན་གྲུབ་ཏུ་འབྱུང་བ་རྣམས་
གསལ་བར་བསྟན་པ་ཡིན་ནོ། །གཞན་ཡང་མདོར་བསྡུས་པའོ༔ སྤྲོས་པའི་སྒྲོ་་་་
འདོགས་ནི་སྙིང་ཏིག་ལས་ཆོད་པར་བྱའོ༔ ཞིབ་ཏུ་བླ་མ་ལས་མཉན་ནོ༔ ཞེས་་་་་་་
གསུངས་ཏེ། འདི་ནི་འདས་རྗེས་ཐོག་བབས་སྙིང་པོ་བསྡུས་པའི་ཚུལ་གྱིས་གསུངས་
པས་རྒྱུད་ཀྱི་རྡོ་རྗེའི་ཚིག་རྐང་རྣམས་དང་དབྱེར་མེད་པར་དོན་གྱི་གནད་ཐམས་ཅད་
གསལ་ལ་རྫོགས་པར་ཚང་ཡང་ཚིག་གི་སྤྲོས་པ་ཤིན་ཏུ་མདོར་བསྡུས་པའི་ཕྱིར་་་
གྲུབ་མཐའ་འོག་མ་རྣམས་དང་ཐུན་མོང་མ་ཡིན་པའི་གཞི་ལམ་འབྲས་བུའི་འབྲེལ།
ཐེག་པ་ཀུན་ལས་འཕགས་པའི་དོན་ཆེད། ཚེ་གཅིག་གིས་གདོད་མའི་ས་ལ་གྲོལ་
བའི་གནད། ལམ་གྱི་གེགས་སེལ་བོགས་འདོན་དང་ཉམས་ཀྱི་རྟགས་ཚད་ངོས་་་་་
བཟུང་གཙོ་བོར་གྱུར་བའི་སྤྲོས་པའི་སྒྲོ་འདོགས་ཐམས་ཅད་རྩ་བའི་མན་ངག་བི་མའི་
སྙིང་ཐིག་ཆེན་མོ་སོགས་ལས་གཅོད་པར་བྱ་དགོས་ཤིང་། ཤིན་ཏུ་ཟབ་པའི་གནད་
དཔེ་དང་ཚིག་གི་གོ་བས་ཇི་བཞིན་མི་རྟོགས་པ་རྣམས་ནི་ཉམས་མྱོང་དང་རྟོགས་
གོམས་གདེང་དུ་གྱུར་པའི་བླ་མ་དམ་པའི་ཞལ་ནས་མཉམ་པར་བྱ་བ་ཁོ་ན་གལ་ཆེ་
བ་རྗེས་སུ་གདམས་པར་མཛད་པའོ། །
ཐོག་མེད་འཁོར་བའི་སྡུག་བསྔལ་ལ་ངེས་འབྱུང་དང་སྐྱོ་ཤས་ཀྱིས་སེམས་རྒྱུད་ལ་
རླན་ཕོག་སྟེ་ལྟར་སྣང་ཚིག་གི་སྤུན་པ་ལ་མི་གཡེང་བར་རྣམ་གྲོལ་གྱི་འབྲས་བུ་ལ་
མྱུར་དུ་སྤྱོད་པར་འདོད་པ་རྣམས་ཀྱིས། འདི་ལྟ་བུའི་ཐོས་སྒོམ་བདེ་ཞིང་ཚིག་ཉུང་
དོན་ཟབ་བྱིན་རླབས་ཀྱི་གཟི་བྱིན་འབར་བ། འཇིག་རྟེན་ན་སངས་རྒྱས་འབྱུང་བ་ལྟ་
བུའི་ནོར་བུ་བོར་ནས་མཆིང་བུ་མི་ཚོལ་བར་ཚེ་ཐུང་ལོངས་མེད་ཀྱི་དུས་ལ་ཆེད་དུ་
- 76 -



ལྕེ་བཙུན་སྙིང་ཐིག་གི་ཁྲིད་ཡིག་ཐིག་ལེ་གསང་རྫོགས་ཞེས་བྱ་བ།
དགོངས་པའི་ཟབ་ཆོས་འདི་ལ་ངེས་ཤེས་རྙེད་དེ་འདི་ཁོ་ན་ལ་ཉམས་ལེན་གྱི་སྙིང་
པོར་བཟུང་བ་ཅིས་ཀྱང་གསོལ་བ་འདེབས་པ་ལགས་སོ། །རྩོལ་མེད་ཐེག་མཆོག་
བགྲོད་པ་གཅིག་པའི་ལམ། །ཡིད་ཅན་ཀུན་གྱིས་བདེ་བླག་ཉིད་དུ་བགྲོད། །གདོད་
མའི་ས་ལ་གཏན་གྱི་སྲིད་ཟིན་ནས། །ལྷུན་གྲུབ་ཕྲིན་ལས་མཁའ་ཁྱབ་བརྡལ་གྱུར་
ཅིག །ཅེས་པཎ་ཆེན་བི་མ་ལ་དང་རྣམ་དབྱེར་མེད་པའི་ཡེ་ཤེས་སྒྱུ་མའི་རང་གཟུགས་ཁྱབ་བདག་བླ་
མ་འོད་གསལ་སྤྲུལ་པའི་རྡོ་རྗེའི་ཞལ་སྔ་ནས། ཐོག་མའི་སྣོད་ལྡན་དང་བཀའ་བབ་ཏུ་དབུགས་དབྱུང་
སྟེ་སྨིན་གྲོལ་བདུད་རྩི་ཆིག་རྫོགས་སུ་སྩལ་ཅིང་ཁྲིད་ཡིག་འབྲི་བར་འོས་པའི་རྗེས་སུ་གནང་་་་་་་
དམིགས་བསལ་དུ་ཐོབ་ཀྱང་རིང་ཞིག་འགྱང་བ། སླར་རིན་པོ་ཆེ་གཏེར་གྱི་གསང་མཛོད་ཆེན་མོར་
དབྱིག་མཆོག་ཀུན་གྱི་སྙིང་པོར་བཞུགས་སུ་གསོལ་བའི་སླད་དུ། པདྨ་གར་དབང་བློ་གྲོས་མཐའ་
ཡས་ཀྱིས་རྫོང་ཤོད་བདེ་གཤེགས་འདུས་པའི་གནས་ཀྱི་སྙིང་པོ་འོད་གསལ་རྡོ་རྗེ་ཐུགས་ཀྱི་རྫོང་དུ་
བགྱིས་པ་དགེ་ལེགས་འཕེལ།། །།



༡ བར་་ལྕེ་བཙུན་སྙིང་ཐིག་ན་འབྱི་བརྩེ་
༄༅།། རྫོགས་པ་ཆེན་པོ་ལྕེ་བཙུན་སྙིང་ཐིག་ལས། ཁྲིད་ཀྱི་
ཟིན་བྲིས་བླ་མའི་དགོངས་རྒྱན་བཞུགས་སོ། །
དཔལ་ཧེ་རུ་ཀ་ལ་ཕྱག་འཚལ་ལོ། །སྙིང་ཐིག་འདི་ལ་སློབ་དཔོན་གསུམ་སོ་སོར་
དང་ཐུན་མོང་གི་བཀའ་སྲོལ་མང་དུ་བཞུགས་པ་ལས། ད་ལན་འདི་ནི་བི་མ་ལའི་
བཀའ་སྲོལ་གྱི་གདམས་པ་ཀློང་ལྔའི་ཡི་གེ་དུམ་བུ་གསུམ་པ་ཡེ་ཤེས་ཀྱི་མཁའ་འགྲོ་
མ་རྣམས་ཀྱི་ཕྱག་ཏུ་བཞུགས་ཚུལ་བི་མ་སྙིང་ཐིག་ལས་གསལ་བར་འབྱུང་བ་དེ་ཡིན་
གསུངས། ཕྱག་རྣལ་འབྱོར་གྱི་ལུགས་སུ་བརྩལ་ཞེས་པ་གཟན་མི་ཕབ་པར་བརྐྱང་
ཕྱག་འཚལ་བ་འདི་ཡིན། ཁ་ སྒྲུང་བའི་
ཡང་ན་ལྟ་བ་མཇལ་ཕྱག་ལ་གོ་ཡང་ཆོག་གསུངས། གསུང་བྱ་གསུང་བྱེད་ཀྱི་རྟོག་པ་
གང་ཡང་མེད་བཞིན་དོན་འཇལ་བའི་བརྡ་ཚིག་མི་འགགས་པར་ཤར་བ་ལ་ཆོས་ཉིད་
རང་སྒྲ་ཞེས་གསུངས། དཔའ་བོའི་རྒྱ་རྟགས་ནི་སྨིན་མཚམས་སུ་ཁྲོ་གཉེར་གསུམ་
ཡོད་པ་ལ་ཟེར། བི་མ་དང་པདྨ་རྣམ་གཉིས་ཀྱིས་གསོལ་བའི་མཚན་འོད་གསལ་
སྤྲུལ་པའི་རྡོ་རྗེ་དང༌། མདོ་སྔགས་གླིང་པ་གཉིས་ཡིན། དབང་རྣོན་དམིགས་བསལ་
ཅན་ལ་མ་གཏོགས་དབང་འདི་མ་བསྐུར་བའི་སྔོན་དུ་མ་ཧཱ་ཨ་ནུ་གང་རིགས་ཀྱི་་་་
དབང་ཆེན་ཐོབ་པ་ཞིག་དགོས་གསུངས། གསུང་རྒྱུན་ཁ་ཅིག་ཏུ་མཁྱེན་བརྩེ་རིན་པོ་
ཆེ་ཌཱ་ཀི་དཔལ་གྱི་བློ་གྲོས་མའི་སྤྲུལ་པའང་ཡིན་པས་རྗེས་དྲན་གྱི་གསུང་བྱས་ཀྱང་
རུང་གསུངས། རླུང་རོ་རིམ་བཞིན་གཡོན་གཡས་དབུས་གསུམ་ནས་ལག་རྡོ་རྗེ་ཕྱེད་
པའི་རྒྱས་བསལ་བའི་ཚེ་སྣ་བུག་གཡོན་གཡས་དབུས་ནས་དུག་གསུམ་གྱི་རྟོག་པ་
ཐམས་ཅད་འོད་དཀར་དམར་ནག་གསུམ་མོག་མོག་པོའི་རྣམ་པས་ཕྱིར་ཐོན་པར་་་་་
བསམ་དགོས་གསུངས། ཤངས་རྩེར་ཨ་ཡིག་དཀར་པོ་མ་འབྱར་ཞིང་ཐིག་ལ་ཁད་
པས་མཚན་པ་དང་། དར་སྔོན་པོའི་སྟོད་གཡོགས་ནི་པཎྜི་ཏའི་ཤ་འགགས་ལ་ཟེར།
དབུ་ཞྭ་པཎ་ཞུ་རྩེ་ཟླུམ་གསོལ་བ་དང་། གསོལ་འདེབས་ཀྱི་ཚིག་རྐང་དང་པོ་བླ་མ་
-78-



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
འབོད་པ་དང༌། དེ་ཕྱིན་འདོད་དོན་གསོལ་འདེབས་དངོས་ཡིན་གསུངས། བླ་མའི་
སྐུ་དེ་རང་གི་སྨིན་མཚམས་ནས་ཕར་ཁྲུ་གང་གཞལ། དེ་ནས་སྟེང་དུ་ཁྲུ་གང་གཞལ་
བའི་སར་བསྒོམ་དགོས། བསྡུ་བའི་ཚེ་དབུ་གཙུག་ནས་མར་ཐིམ། ཞབས་ནས་ཡར་
ཐིམ། མཐར་ཐུགས་ཀར་ཐིམ་པའི་ཚེ་འོད་གོང་ནང་དུ་ཁ་དོག་ལྔ་ཀ་ཡོད་པ་ལ་ཕྱིར་
དཀར་པོ་ཤས་ཆེར་མངོན་པ་ཞིག་ཏུ་གྱུར་པ་དེ་ཉིད་ཚངས་བུག་ནས་རང་ལ་ཐིམ་་་་་
པར་མོས་དགོས།
སེམས་སྦྱོང་བདུན་པོའི་ནང་བློ་ལྡོག་རྣམ་བཞི་སོགས་སེམས་སྦྱོང་ཐམས་ཅད་ཚང་།
མི་རྟག་པའི་དཔེ་ཆུ་བུར་ལ་མཛད་པ་དེ་ནི་རྒན་པོ་ནས་བྱིས་པའི་བར་ཐམས་ཅད་
ཀྱིས་ཆུ་བུར་མི་བརྟན་པའི་ཚུལ་དེ་ཤེས་པས་ཡིན། སྣོད་བཅུད་མི་རྟག་པའི་ཚུལ་ལ་
བསམ་པ་ཐམས་ཅད་རང་ཉིད་མྱུར་དུ་འཆི་བློ་སྐྱེ་བའི་ཐབས་སུ་ཁྱེར་ཤེས་དགོས་པ་
དང༌། མི་རྟག་རྒྱུའི་ལུས་ཀྱང་དལ་འབྱོར་ཚང་བའི་རྟེན་འདི་ཡིན་པས། དེ་ཡང་དལ་
བ་དགག་ཕྱོགས་དང་འབྱོར་པ་སྒྲུབ་ཕྱོགས་ནས་བཞག་པའི་རྟེན་སྤྱི་དང་། ཁྱད་པར་
རྩོལ་མེད་ཐེག་རྩེའི་ལམ་བཟང་ལ་ཐོས་བསམ་སྒོམ་གསུམ་བྱར་ཡོད་པའི་རྟེན་འདི་
འདྲ་ཤིན་ཏུ་རྙེད་དཀའ་བའི་ཚུལ་ལ་བསམ། སེམས་སྦྱོང་གཉིས་པའི་སྐབས་འཁོར་
བའི་སྡུག་བསྔལ་དང་ལས་འབྲས་ལ་བསམ་དགོས་པས་འཁོར་བ་སྤྱི་དང་བྱེ་བྲག་གི་
སྡུག་བསྔལ། ཁྱད་པར་རླུང་རྟོག་གི་འཇུག་པ་ནང་དབྱིངས་ཆེན་པོར་སླར་ལྡང་བ་
མེད་པར་མ་ནུབ་པར་སྡུག་བསྔལ་ལས་འདའ་བ་མེད་ཚུལ། དགེ་ལས་སྤྱི་དང་ཁྱད་
པར་སྙིང་མ་ཉོན་མོངས་དུག་ལྔ་རྒྱས་པའི་དུས་འདིར་མེ་འབར་བའི་སྟེང་ཤིང་བསྣན་
པས་འབར་རྐྱེན་ཇེ་ཆེར་འགྲོ་བ་ལྟར་གསང་སྔགས་ཀྱི་ཆོས་ཀྱང་དུས་ངན་བཞིན་ཇེ་
ཟབ་ཏུ་འགྲོ་བ་ཡིན་པ་དང་། མ་ཟད་རྫོགས་ཆེན་གྱི་བསྟན་པ་འདི་ནི་ཆོས་ཉིད་ཀྱི་
བདེན་མཐུས་ཚེ་ལོ་བཅུ་པའི་དུས་ཡན་ལ་དར་བར་གསུངས་པས་དེ་འདྲའི་དགེ་
སྟོབས་ཆེན་པོ་རེ་ལ་འཇུག་པ་དང་། མི་དགེ་བའི་ཕྱོགས་སྤྱི་དང་ཁྱད་པར་ཐ་མལ་གྱི་
སྣང་ཞེན་ལས་རླུང་རྟོག་པ་དང་བཅས་པ་ཕྱོགས་ཅི་ཐུབ་ཀྱི་བླང་དོར་ལ་འབད་་་་་
- 9-



དེ་ ལྕེ ་བཙུན་སྙིང་ཐིག དག་པ་
དགོས་གསུངས། སེམས་སྦྱོང་གསུམ་པ་དང་བཞི་པའི་ཁྱད་པར་བདེ་སྡུག་སློང་བའི་
ཡུལ་རྐྱེན་བཟང་ངན་ལ་བླང་དོར་གྱི་བྱ་བ་ཇི་ཙམ་བྱས་ཀྱང་ཟིན་དུས་དང་ཚར་དུས་
མེད་པ་དང་། རྐྱེན་བཟང་ངན་དེ་རྣམས་སྤང་བླང་གི་བྱ་བ་གང་ལ་འཇུག་ཀྱང་སྙིང་
སེམས་འབྲས་བུ་མེད་ཚུལ་གྱིས་ཕྱེ་དགོས་གསུངས། །
སེམས་སྦྱོང་ལྔ་པའི་སྐབས་འདིར་ཐར་པ་ནི་འོད་གསལ་རྫོགས་པ་ཆེན་པོའི་ལམ་
གྱིས་མངོན་དུ་བྱས་པའི་ནང་དབྱིངས་ཀ་དག་གི་གསང་སྦུབས་ཆེན་པོ་དང༌། དྲུག་
པའི་སྐབས་གདམས་ངག་ནི་ཚོགས་ཆུང་དུས་ཟབ་མོའི་དོན་བདེ་བླག་ཏུ་རྟོགས་པར་
བྱེད་པའི་ཐབས་བསྟན་པའི་ངག་སྟེ་མན་ངག་དང་དོན་གཅིག བླ་མའི་བྱིན་རླབས་
འདྲེན་པའི་སྒོ་མོས་གུས་ཡིན། མོས་གུས་ཆེ་ན་བླ་མའི་ཕྱག་ཞབས་ཀྱི་རྣམ་འགྱུར་
ཚུན་ཆད་ཀྱིས་བླང་དོར་སྟོན་པར་གོ་འོང་། ཆོས་བརྒྱུད་པ་ལ་སེམས་མེད་པ་ཞིག་
མིན་ན་ལྷ་ཡེ་ཤེས་པ་ལ་སྲི་ཅི་ལ་ཡོད་ཀྱང་ལྷ་དེ་སྒྲུབ་མཁན་དེས་དམ་ཚིག་ཉམས་
ཤོར་བ་ལྟ་བུས་སྲི་ཆགས་ནས་ཕྱིས་ལྷ་དེ་སྒྲུབ་མཁན་རྣམས་ཀྱང་དམ་ཉམས་ཉེན་
ཡོད་པས་ད་ལྟ་དམ་སྲི་མནན་སྒྲུབ་སོགས་དགོས་པའི་དོན་ཡང་དེས་ཡིན་གསུངས།
བདུན་པའི་སྐབས་ཞི་ལྷག་ངོ་བོ་ཐ་དད་དུ་བཞེད་པ་ཡོད་ཀྱང་། འདིར་ཞི་ལྷག་ངོ་བོ་
གཅིག་ཏུ་བཞེད་དེ། གནས་ཆ་ཞི་གནས་དང་རིག་ཆ་ལྷག་མཐོང་ཡིན་པའི་ཕྱིར་་་་་་
གསུངས། བདེ་གསལ་མི་རྟོག་པ་གསུམ་ཀ་རིམ་ཅན་ལྟར་གསུངས་ཀྱང་ཉམས་སུ་
ལེན་དུས་གསུམ་ཀ་ཆབ་གཅིག་ཏུ་ཉམས་སུ་ལེན་པ་ཡིན། འདི་ནི་སེམས་རིག་གི་
ཁྱད་པར་ཕྱེ་བ་སོགས་མ་བྱས་པར་སྤྱིར་ཤེས་པ་གསལ་ལ་མི་རྟོག་པའི་ངང་རང་བབ་
ཏུ་སྐྱོང་བ་ཡིན་པས་རྫོགས་ཆེན་གྱི་སྒོམ་པ་དང་ཁྱད་ཆེ། འོན་ཀྱང་གང་ཟག་འགའ་
ཞིག་ལ་ནི་ཚུལ་འདིས་ཀྱང་དངོས་གཞིའི་ཉམས་རྟོགས་ཁྱད་པར་ཅན་སྐྱེ་བའང་ཡོད་
དོ། །བདེ་གསལ་མི་རྟོག་པའི་ཉམས་སྐྱེ་ཐབས་རང་ལུས་ལྷ་སྐུ་ཡབ་ཡུམ་འཁྲིལ་
སྦྱོར་ཅན་དུ་བསྒོམ་པ་དང་། སྐུའི་འོད་ཟེར་བཀྲག་ལ་འཚེར་བ་དང༌། སྒྲིབ་མེད་ཟང་
ཐལ་དུ་བསྒོམ་དགོས། ཉམས་སུ་གང་སྐྱེས་ཀྱང་དངོས་འཛིན་སོགས་བྱས་ན་ཉམས་
- 80 -



ཁྲིད་ཀྱི་ཟིན་བྲིས་བླ་མའི་དགོངས་རྒྱུན་བཞུགས་སོ།
ཀྱི་སྣ་བསྐྱིལ་བ་ཡིན་པས་དེ་འདྲ་མི་བྱེད་པར་ཉམས་གང་སྐྱེས་ལ་ངོ་ལེན་རྩིས་་་་་
གདབ་མེད་པར་བཞག་དགོས། དེ་ལྟ་བུ་ལ་ཉམས་བྱུང་རྒྱལ་དུ་སྐྱོང་བ་ཟེར། ཉམས་
གསུམ་ཆ་མ་མཉམ་ན་གོལ་བར་འགྲོ་བས་ཆ་སྙོམས་པར་ཉམས་སུ་ལེན་དགོས། མི་
རྟོག་པའི་ཉམས་ལ་ཤེས་ཉམས་དང་། ནམ་མཁའ་ལྟ་བུའི་སྔོ་སངས་རྒྱ་ཆེ་བས་ཁྱབ་
པར་སྣང་བའི་སྣང་ཉམས་ཀྱང་ཡོད་གསུངས། མི་རྟོག་པའི་སེམས་སྦྱོང་སྒོམ་སྐབས་
དང་པོ་རླུང་རོ་བསལ་ནས་རླུང་དྭངས་སྙིགས་ཕྱེ་དགོས། སེམས་སྦྱོང་རེ་རེའི་མཐར་
སེམས་དེ་འབྱོངས་པའི་གསོལ་འདེབས་དང་འདུན་པ་སྨོན་ལམ་སོགས་ཀྱང་བྱ་་་་
དགོས། སྐྱབས་འགྲོའི་སྐབས་འབྲུག་པ་རིན་པོ་ཆེའི་གསུང་རྒྱུན་དུའང་། ཀ་དག་
གཏིང་གསལ་ཆོས་ཀྱི་སྐུ། ། མ་
ཞེས་པ་ཚིག་ནུས་ཆེ་གསུངས་པས་དོན་དུ་གཏིང་གསལ་གྱི་ཡེ་ཤེས་སམ་ཤིན་ཏུ་སྟོང་
པའི་ཡེ་ཤེས་གང་ཡིན་པ་དེ་ལ་ཆོས་སྐུ་དང་། ཐོད་རྒལ་རིག་པའི་རྩལ་དབང་བསྐུར་
ནས་གཟུགས་སྐུ་དང༌། ཞིང་སྣང་ལ་གདངས་ཕྱི་ནང་གཉིས་སུ་ཕྱེ་དགོས་པའི་ནང་
གདངས་དེ་ལ་ལོངས་སྐུ། རིག་རྩལ་གྱིས་འཁོར་འདས་ཀུན་ལ་ཁྱབ་པས་ཐུགས་རྗེ་
སྤྲུལ་སྐུ་ཞེས་གསུངས། སྐྱབས་ཡུལ་གཙོ་བོ་སྔར་གྱི་བླ་རྣམ་ལྟར་བི་མ་ལ་བསྒོམ་་་་་
པའི་གསུང་རྒྱུན་ཡང་ཡོད། བླ་མའི་རྣལ་འབྱོར་དུས་ཡན་ལག་བདུན་པའི་སྐབས་་་་་
ཕྱག་གྲངས་གསོགས་པ་ཕྱག་ལེན་ཡིན། སྐྱབས་འགྲོ་རྐྱང་པ་གསོགས་དུས་ཐུན་་་་་
མཐར་སྐྱབས་ཡུལ་བསྡུས་ནས་སེམས་ངོ་སྐྱོང་བ་དང་། སྐྱབས་སེམས་གཉིས་དཀྱུས་
གཅིག་ཏུ་ཉམས་སུ་ལེན་སྐབས་སྐྱབས་ཡུལ་ཉིད་ལ་སེམས་བསྐྱེད་ཀྱི་དཔང་པོར་་་་་
ཡང་ཞུ་དགོས། སྐབས་འདིར་སྐྱབས་འགྲོའི་ཉམས་ལེན་ལ་སྔོན་འགྲོ་དངོས་གཞི་
བར་དོ་བཅས་ཀྱི་ཉམས་ལེན་ཚུལ་ལུགས་ཀྱི་འགག་བསྡུ་ཞིག་ཀྱང་མཛད་སོང༌།
སེམས་བསྐྱེད་ལ་ངོ་བོ། དབྱེ་བ། ལེན་ཚུལ། བསླབ་བྱ། ཉམས་པ་གསོ་ཚུལ་
བཅས་རགས་རིམ་ཙམ་གསུངས། ནམ་སྙིང་མདུན་ལྟུང་བ་ཕྱིར་བཅོས་པའི་ཆོ་ག་
སྒྲུབ་ཐབས་ཀུན་བཏུས་ནང་ཡོད་གསུངས། ཉམས་རྟོགས་སྐྱེ་བའི་འགལ་རྐྱེན་སྒྲིབ་
-81-



– ལྕེ་བཙུན་སྙིང་ཐིག་མི་འ་
སྦྱོང་སྐབས། སྤྱིར་འཁོར་འདས་ཀྱི་སྣང་བ་གང་ཡང་ཉམས་སུ་མ་གྱུར་པ་མེད་ལ།
འདིར་ལམ་གྱི་སྐབས་འབྱུང་བའི་ཤེས་སྣང་གི་ཉམས་དང་། ཆོས་ཉིད་ཀྱི་དོན་མངོན་
སུམ་མཐོང་བའི་རྟོགས་པ་ལྟ་བུ་ཡིན། སྡིག་སྦྱོང་སྤྱི་ཁྱབ་ཙམ་ལ་བི་མ་སྙིང་ཐིག་་་་ཡ་
ལས་འབྱུང་བའི་རྡོར་སེམས་བསྒོམ་བཟླས་ཉིད་བྱ་བ་དང་། ཁྱད་པར་དུ་རང་ལུས་ཐ་
མལ་དུ་གསལ་བའི་ལུས་ནང་དབུས་སུ་ཤིན་ཏུ་དག་པའི་རྩ་དབུ་མ་དང་། གཡས་
གཡོན་གཉིས་སུ་རྐྱང་མ་དང་རོ་མ་དཀར་དམར་ཁུ་ཁྲག་གིས་གང་བ་སྲེག་སྦྱང་མ་
བྱས་པ་མོག་མོག་པོའི་རྣམ་པ་ཅན་དང་། རྩ་གཉིས་འཁོར་ལོ་བཞི་ཐད་དབུ་མ་ལ་
ཟུག་ཅིང་། དབུ་མའི་ཡར་སྣ་སྤྱི་བོ་དང་། མར་སྣ་ལྟེ་འོག་ཏུ་རོ་རྐྱང་དང་འདྲེས་ནས་
ཟུམ་པ། རོ་རྐྱང་གི་ཡར་སྣ་སྨིན་མཚམས་ནས་སྣ་སྦུབ་ཏུ་ཟུག་པ། ལྟེ་འོག་སྤུ་ན་གུའི་
ཐད་ནད་ལ་ཐུང་དང་དབྱེར་མེད་པའི་རྡོར་སེམས་ཡབ་ཡུམ་དམར་པོ་ཁྲོ་ཆགས་ཀྱི་
ཉམས་ཅན་རུས་པ་དང་རིན་པོ་ཆེའི་རྒྱན་ཞེས་པ་དབུ་རྒྱན་དང་མགུལ་རྒྱན་སོགས་
ལ་རིན་པོ་ཆེ་སྣ་ཚོགས་ཀྱི་ཕྲ་རྒྱན་དང་རྩེ་ཕྲན་སོགས་ཀྱིས་སྤྲས་པ་དང་། རྩ་འཁོར་
གྱི་འདབ་གྲངས་ཐུགས་སྒྲུབ་བཞིན་ལ་རྩ་འདབ་རྣམས་དབུ་མ་ནས་རྩེ་མོའི་བར་་་་་
གདུགས་རྩིབ་བཞིན་སོ་སོར་བརྐྱང་སྟེ་ཡོད་པར་བསྒོམ་པ་ཉིད་གེགས་ཆུང་གསུངས།
ཡུམ་ལ་མཆོད་ཕྱིར་ཐོགས་མེད་པ་ནི་དེ་ཉིད་ཤེས་རབ་ཡུམ་མཚོན་བྱེད་ཡིན་པའི་
གནད་ཀྱིས་དང་།
ཡིག་བརྒྱ་རྡོར་སེམས་ལྟར་འབྲུ་གསུམ་གྱིས་བཅིངས་ཏེ་བཏོན་ཡང་ཆོག དེའང་ཧྲི་ད་
ཡ་ཞེས་འདོན་པ་གཙོ་ཆེར་དགོངས་འདུས་ལུགས་ཡིན། སུ་ཏོཥ་ཡོ། སུ་པོཥ་ཡོ་ཞེས་
འདོན་པ་ལས་ཥ་ཡོ་མི་ཟེར། མཁྱེན་བརྩེ་རིན་པོ་ཆེས་ཟི་དིར་ཞེས་པ་དར་མཐིང་ཁྲ་
འོད་ཀོར་ལྟར་སྐུ་སྟོད་ལ་ཟླུམ་པོར་བསྐོར་བ་སྣེ་གཉིས་སྐ་རགས་ནས་དྲངས་ཏེ་རླུང་
གིས་འཕུར་བ་ལ་ཟེར་གསུངས། རང་སེམས་ཀ་དག་གི་གཤིས་ལ་སྒྲིབ་པས་གོས་པ་
མེད་ཅིང་ཡོན་ཏན་རྣམས་ལྷུན་གྲུབ་ཏུ་གནས་ཀྱང་སྒྲིབ་པ་མ་བསལ་ན་མངོན་དུ་མི་
འགྱུར་བ་དེའི་ཕྱི་སྡིག་སྒྲིབ་སྦྱོང་དགོས། དབུ་མའི་ངེས་འཛིན་སྲོག་རྩ་དང་། བརྒྱུད་
- 82 -



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
པའི་ནང་གི་རྩ་ནག་གང་རུང་ལ་ངེས་འཛིན་མཛད་མཁན་ཡོད་ཀྱང་སྔ་མ་ལ་རླུང་་་་་
ཞུགས་ཚེ་སྨྱོ་བ་དང་། ཕྱི་མ་ནི་ཤི་བའི་རོ་ལའང་ཡོད་པས། དབུ་མ་དངོས་ནི་རྟེན་
སྲོག་རྩ་བའི་ནང་ན་ཡོད་པའི་བརྟེན་པ་ཡེ་ཤེས་ཀྱི་འོད་རྩ་ལམ་སྟོབས་ཀྱིས་གནས་
དེར་རླུང་འདུས་ཚེ་འོད་གསལ་འཆར་ཞིང་འཆི་བའི་ཚེ་ཆོས་ཀྱི་དབྱིངས་སུ་ཐིམ་པ་དེ་
ཡིན། འོག་རླུང་བསྐུམ་པའི་རྐྱེན་གྱིས་ཨ་ཤད་ཀྱི་རང་བཞིན་གྱི་ལྟེ་འོག་གི་རྡོ་རྗེ་་་་
སེམས་པའི་སྐུ་ལས་མེ་འོད་དང་པོ་དབུ་མའི་ནང་དང་། དེ་ནས་རྩ་འཁོར་སོ་སོར་
སོང་བའི་རེག་བྱ་དེས་སྒྲིབ་པ་བསྲེག་དགོས།
དེའི་རྐྱེན་གྱིས་རྩ་ཐིག་རླུང་སྒྲིབ་སྦྱངས་ནས་རང་ལུས་རྡོར་སེམས་ཡབ་ཡུམ་དུ་གྱུར་
པར་དམིགས། མཐར་སྨེ་བཤགས་དང་། མགོན་པོ་བདག་ནི་སོགས་རྒྱུད་བཤགས་
བརྗོད། དེ་ནས་ཚོགས་བསགས་དང་སྦྲེལ་ཏེ། མཐར་ནི་ཡེ་ཤེས་མེ་ལྕེ་ཡིས། །་་་་
སོགས་ཀྱི་མཐར་མ་ཧཱ་སུ་ཁ་འདོན། ཚོགས་བསགས་འདི་ནང་གི་ཚོགས་བསྐང་ཡིན་
པས་ཚོགས་བསགས་མཆོག་ཡིན། བདུད་རྩི་འབེབས་དུས་གནས་སོ་སོའི་བླ་མ་་་་་
ཡབ་ཡུམ་རྣམས་ལ་ཕོག་པས་དེ་རྣམས་ཀྱང་རྗེས་ཆགས་ཀྱི་སྙོམས་པར་ཞུགས་པའི་
བྱང་སེམས་རིམ་པར་བདུད་རྩི་དང་འདྲེས་ཏེ་ལྷན་ཅིག་འབབ་པའི་མོས་པ་དང་། རྩ་
འདབ་ཀྱི་ཊཱ་ཀི་རྣམས་ནི་རྩ་འདབ་སོ་སོའི་སྐེད་ཙམ་ན་བཞུགས་པར་བསྒོམ་པ་ཡིན།
བསགས་སྦྱོང་གཉིས་གྲངས་གསོགས་སྐབས་ཀྱི་མང་ཉུང་ཙམ་སྦྲེལ་ཏེ་འདོན་དགོས་
པ་ལ་ཁྱད་མེད། རྩ་འདབ་ན་ཡོད་པའི་ལྷ་རྣམས་ཀྱང་གདན་པད་ཟླའི་སྟེང་དུ་་་་་
བསྒོམ་པར་རྩ་འདབ་དེ་རྣམས་སུ་གནས་པའི་ཤིན་ཏུ་དག་པའི་རླུང་སེམས་ལས་རང་
གྲུབ་པའི་ཚུལ་དུ་བསྒོམ་དགོས་པ་དཔེར་ན་དགུན་དུས་ཆུ་འཁྱག་རམ་དུ་སོང་ཚེ་དེའི་
རང་བཞིན་ཅན་གྱི་འཁྱག་པ་ནར་མོ་འབྱུང་བ་ལྟ་བུའོ་གསུངས། བླ་རྣམ་སྐབས་སྤྱིར་
གུ་རུའི་སྒྲ་ལྕི་བ་ལ་འཇུག་པས་ཡོན་ཏན་གྱི་ཁུར་གྱིས་ལྕི་བ་ལ་ཟེར། དེའི་ནང་ནས་
ཀྱང་རྩ་བའི་བླ་མ་ཞེས་པ་ནི་ཚེ་ཐོག་མེད་ནས་རང་ལ་ཕན་བཏགས་པའི་འབྲེལ་་་་་
ཅན་ཚེ་འདིར་ཡང་རིག་པའི་གཟི་བྱིན་སྙིང་དབུས་སུ་འབེབས་པར་མཛད་པ་རང་གི་



ཀྱི་ཕྱིའི་ལྕེ་བཙུན་སྙིང་ཐིག་ཡིན་པའི་
རིག་གདངས་སུ་ཤར་བ་དེ་ལ་ཟེར། སྣང་བས་གར་ཁྱབ་འོག་མིན་གྱི་ཞིང་མཐའ་
དཔུས་མེད་པར་གསལ་བ་དང་། རང་གི་གཉུག་མ་མི་ཤིགས་པའི་རླུང་སེམས་་་་༌་
དཔལ་ཆེན་སེང་ཧ་ཤྭ་རར་བསྒོམ་པ་ཡིན། ཡན་ལག་བདུན་པའི་སྐབས་བརྐྱངས་
ཕྱག་འཚལ་དུས་ལུས་ས་ལ་བརྡབ་དགོས་པ་འདི་ལ་རྣམ་འབྱོར་པའི་ཕྱག་ཟེར།་་་་་
སྔགས་ཀྱི་ལུགས་ལ་རྡོ་རྗེའི་ཐལ་མོ་སྦྱར་བ་ནི། ཐལ་སྦྱར་སོར་མོ་བསྣོལ་བ་ལ་ཟེར།
རླུང་སེམས་དག་པའི་མཆོད་པ་ནི། ཚད་ཕེབས་དུས་མ་དག་པའི་སྣང་བ་རང་སར་་་་་
ཟད་དེ་ལོངས་སྐུའི་ཞིང་ཁམས་འདོད་ཡོན་གྱི་མཆོད་སྤྲིན་འཁྲིགས་པ་ནམ་མཁའ་
གང་བ་དེས་མཆོད་པ་དང་། སྡིག་ལྟུང་གི་རང་བཞིན་འདུས་མ་བྱས་པའི་དོན་ལ་ལྟ་
བ་དང་། ཡིད་རང་བྱ་རང་བྱེད་གཉིས་སུ་འཛིན་པ་མེད་པས་ཡི་རང་བ་དང་། ཤིན་
ཏུ་ཕྲ་བ་གཞོམ་མེད་ནཱ་དའི་དབྱངས་ཀྱིས་ཆོས་གསུངས་བཞིན་དུ་སྐྱེ་འཆི་མེད་པར་
བཞུགས་སུ་གསོལ་བ་དང་། དགེ་ཚོགས་རྣམས་ཀྱང་དམིགས་པ་མེད་་་་་་་་་་་
པར་བསྔོ་བའོ། །
འདི་སྐབས་རང་ཉིད་བདག་བསྐྱེད་ལས་རང་འདྲ་གཉིས་པའི་རྣམ་པ་ལོགས་སུ་ཕྱེ་བ་
དེས་ཕྱག་མཆོད་སོགས་ལ་འཇུག་པར་མོས་དགོས། རྒྱུ་ལམ་འབྲས་བུའི་དབང་་་་་
ཐམས་ཅད་བླ་མ་ལས་ལེན་དགོས། དེ་ཡང་རྒྱུ་དབང་ནི་བླ་མ་དང་དཀྱིལ་འཁོར་་་་་
གཙོ་བོ་གཉིས་སུ་མེད་པ་ལས་ལེན་པ་དང་། འབྲས་དུས་སུ་བླ་མ་སྟོན་པ་གཞོན་ནུ་
དཔའ་བོའི་སྐུར་བཞེངས་པ་ལས་ལེན་པ་དང༌། ལམ་དུས་སུའང་བླ་མ་ལས་ལེན་པ་
བླ་རྣམ་དུ་གསལ་བ་ལྟར་ཡིན་པའི་ཕྱིར། ཙིཏྟ་རིན་པོ་ཆེའི་སྦུབས་ནས་བྱུང་བའི་འོད་
ལྔའི་གོང་བུ་ནི་མཐིང་ཤས་ཅན་ཞིག་ཡིན་གསུངས། མཇུག་ངག་འདོན་ལྟར་ལ།
ཐུན་མཚམས་སུ་བཟའ་བཏུང་ཚེ་བླ་མ་མགྲིན་པར་གསལ་ནས་ཕུད་ཀྱིས་མཆོད་པ་
དང༌། འགྲོ་དུས་བསྐོར་བ་བྱས་པའི་མོས་པ་དང་། ཉལ་དུས་མཚན་བཅས་བླ་མ་
སྙིང་དབུས་སུ་བསྒོམ་པའི་སྐུའི་འོད་ཀྱིས་ལུས་ཁྱབ་པར་བསམ་པའམ། མཚན་མེད་
སྐུའི་འོད་ཀྱིས་རེག་པས་སྣོད་བཅུད་རང་ལུས་བཅས་རིམ་གྱིས་འོད་དུ་ཞུ་ནས་་་་་༌་
དཔའཉིས་སུ་མེད་པ་ལས། དེ་ཡང་རྒྱུ་དབང་མ་འབྲས་བུའི་དབང
- 84 -



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
དཔྲལ་བའི་དགའ་འཁྱིལ་དབུས་ཀྱི་ཨ་ཡིག་ཕྲ་གསལ་བརྟགས་དཀའ་དེ་ལ་ཐིམ་
པའི་མོས་པ་དང༌། དེ་ཡང་རིམ་གྱིས་མི་དམིགས་པའི་དབྱིངས་སུ་བསྡུས་ནས་གཉིད་
ལོག སྔར་བླ་རྣམ་མཐར་ཨ་ཡིག་གིས་མཚན་པའི་ཐིག་ལེ་ལ་སེམས་གཏད་དུས་་་
མིག་ཡིད་རླུང་གསུམ་དེ་ལ་ཐིམ་སོང་བ་ལྟ་བུར་གཏད་དགོས་གསུངས། གསོལ་་་་༌་
འདེབས་དུས་རེས་འགའ་བླ་མའི་སྐུ་ལ་དམིགས། རེས་འགའ་དབང་བཞི་ལེན།་་༌་་
རེས་འགའ་སྙིང་རྗེ་བསྒོམ། རེས་འགའ་དད་པ་བསྐྱེད། དངོས་གཞིའི་ཉམས་རྟོགས་
ཡོད་ན་རིག་ངོ་དེ་ཀ་བསྐྱང་བས་ཆོག དེས་ན་ཡན་ལག་བདུན་པ་སོགས་ཀྱི་སྐབས་
ཚིག་གིས་སོ་སོར་ཕྱེ་བ་ལས་ཀུན་རྫོབ་ཀྱི་དམིགས་རྣམ་མི་དགོས་གསུངས། རྨི་ལམ་
སྦྱང་བ་སྔོན་དུ་མ་སོང་ཡང་སྔར་གྱི་ཉལ་བའི་རྣལ་འབྱོར་དེ་གས་གཉིད་ཀྱི་འོ་ལ་ཟིན་
པར་འགྱུར་ལ། སུ་
དེ་ཡང་གཉིད་ལོག་མ་ཐག་པ་དང་སད་ས་ལ་ཉེ་བའི་དུས་སུ་འོད་གསལ་ཟིན་ན་་་་་
སྲབ་མོའི་འོད་གསལ་དང་། གཉིད་མཐུག་གི་སྐབས་ཟིན་ན་མཐུག་པོའི་འོད་གསལ་
ཡིན། བསྐྱེད་བཟླས་སེམས་འཛིན་ལ་འཇུག་སྐབས་རང་ལུས་ལྟར་བསྒོམ་པ་ཉིད་
རྟོག་པ་མེད་ཀྱང་བེམ་ཆོས་ཀྱི་རང་བཞིན་ཅན་དུ་མ་གྲུབ་པ་བ་སྤུའི་བུ་ག་གཅིག་ཚུན་
ཆད་ཡེ་ཤེས་ཀྱི་རང་བཞིན་ཅན་དབྱིངས་ཀྱིས་ཤེས་བྱ་ཀུན་ལ་ཁྱབ་ཅིང་དབྱིངས་ཡེ་
ཤེས་ཀྱི་རང་བཞིན་ཅན་ཡིན་པས་ཀུན་ལ་ཁྱབ་པ་དང༌། གཞན་ཡང་གསལ་དག་་་་
བརྟན་གསུམ་དང་། རྩལ་སྦྱོང་ལུགས་རྣམས་ཀྱང་བསྐྱེད་རིམ་སྤྱི་ལྟར་ཡིན་གསུངས།
རྗེས་སུ་སྨིན་མཚམས་ཀྱི་ཐིག་ལེ་ལ་སེམས་བཟུང་བ་ནི་ཕྲ་ཐིག་གི་རྣལ་འབྱོར་ཡིན་
གསུངས། རྩ་སྔགས་རིལ་པོ་འབྱུང་འཇུག་གནས་གསུམ་རེ་རེ་བཞིན་སྦྱར་བ་དང་།
སྔགས་དུམ་བུ་གསུམ་དུ་བྱས་པ་འབྱུང་འཇུག་གནས་གསུམ་ལ་སྦྱར་བའི་རྡོར་་་་སས་
བཟླས་གང་རིགས་སམ་ཡང་ན་འབྲུ་གསུམ་གྱི་རྡོར་བཟླས་བྱས་ཀྱང་ཆོག དེ་ལ་ཡང་
སྔགས་ཀྱི་སྒྲ་གཟུགས་འབྱུང་འཇུག་གནས་གསུམ་བྱ་ཚུལ་གཉིས་ཡོད་ཅིང་། རླུང་
དང་སྦྲགས་ཚེ་འཇམ་རླུང་དང་དྲག་རླུང་གང་རུང་དང་སྦྲགས་ལུགས་ཀྱང་གཉིས་ཡོད་
• 85



ཤོག་ ལྕེ ་བཙུན་སྙིང་ཐིག་
གསུངས། ངལ་བསོ་ཡང་རླུང་ཁུག་ཆ་ཅན་གྱི་མཐར་དགོས་པ་རྒྱལ་བ་ཡང་དགོན་
པས་བཞེད། མཐར་སྣོད་བཅུད་བསྡུ་བ་རིལ་འཛིན་དང་རྗེས་གཞིག་གང་རུང་གིས་
བྱས་ལ། སླར་ཡང་ལྷར་ལྡངས་ལ་བསྔོ་སྨོན་ཤིས་བརྗོད་བཅས་ཚང་བར་བྱ། དངོས་
གཞིའི་ཁྲིད་སྐབས། དངོས་དང་གཞི་ལ་མུ་བཞིའི་དབྱེ་བ་མཛད་དུས་ཐོས་བསམ་གྱི་
ཚིག་གི་ཐ་སྙད་ཆགས་ཙམ་དང་། དོན་གྱི་མྱོང་བ་སྣེ་ཟིན་ཙམ་སྐྱེས་ལ་རྟོགས་པ་ཇི་
བཞིན་མ་སྐྱེས་པས་དངོས་དང་གཞིའི་ཁྱད་ཕྱེ་དགོས་གསུངས། འཁོར་འདས་རུ་་་་་
ཤན་ཞེས་པའི་རུ་ནི། དམག་གི་རུ་ལ་གཉིས་སམ་བཞི་སོགས་ཡོད་པ་བཞིན་རང་གི་
སྒོ་གསུམ་པོ་འདི་ལའང་། དག་མ་དག་གི་རུ་གཉིས་ཡོད་པ་དེ་ཕྱེ་ཞེས་པ་མ་དག་་་་
པའི་ཆ་དེ་ཕྱོགས་ན་ལོགས་ལོགས་སུ་འཇོག་རྒྱུ་མ་ཡིན་པར་དག་པའི་ངང་དུ་སངས་
པ་ལ་ཟེར། དེ་ཡང་ལ་བཟླའི་དོན་ཡིན་ལ་དེ་ནི་ཐག་ཆོད་པའི་དོན་ནོ། །དེ་ཡང་ལུང་
སྟོང་དུ་བསང་གསོལ་སྔོན་འགྲོས་ལུས་ལ་ཨང་རག་ཙམ་གྱོན་ནས་དག་མ་དག་གི་ས་
སྒོ་གསུམ་གྱི་འཁྲུལ་འཁོར་སྣ་ཚོགས་དང་། ཁང་པ་ 1 ཀ་
མཐར་དག་པའི་འཁྲུལ་འཁོར་མཐར་མི་དམིགས་པའི་ངང་ཡུན་རིང་བསྐྱངས། རྡོ་
རྗེའི་འཁྲུལ་འཁོར་ལང་འདུག་གཉིས་ལས་འདུག་པའི་ཕྱོགས་དེ་མཛད། རྟིང་པ་
གཉིས་བཤང་ལྕིའི་ལམ་གྱི་བར་དུ་གཏད་པ་དང་། ཡར་མར་གྱི་ར་གཉིས་ཀྱང་་་་་་
དབུས་ར་ལ་ཟུག་པ་མིན་པ་དང་། བཅའ་དུས་པུས་མོ་དང་གྲུ་མོ་ལུས་ཀྱི་ཟུར་གདོང་
དང་སྤྲད། འདི་དུས་ལྟེ་བ་རླུང་གིས་ཐད་ཀར་བརྒྱང་། དམིགས་པ་གཏད་བྱ་གཏོད་
བྱེད་གཉིས་སུ་མེད་པར་རླུང་སེམས་རྡོ་རྗེར་འགྱུར་སོང་བ་ལྟ་བུ་བྱས་ཏེ་མི་རྟོག་པར་
བཞག་ཚེ་དེ་ལ་གནས་རིང་ལུས་ཚུགས་ཀྱང་ཟིན་པ་འབྱུང་གསུངས། རྨ་བྱའི་སྒོང་རྒྱ་
མ་ཞིག་གོང་སྒོང་ཆུ་རྣམས་ཆ་མཉམ་པར་ནང་ན་ཡོད་པ་བཞིན་འཁོར་འདས་གང་
དུའང་མ་མཆེད་པའི་སྐབས་སུ་ངོ་བོ་རང་བཞིན་ཐུགས་རྗེ་ཆ་མཉམ་དུ་བཞུགས་པའི་
སྐབས་དེ་ལ་ཐོག་མའི་སྤྱི་གཞི་ཟེར། གཞི་ལས་གཞི་སྣང་གཡོས་ཚེ་ཆོས་དབྱིངས་མི་
རྟོག་པས་ཡུལ་གྱི་འཁྲུལ་གཞི་བྱས། ལྷུན་གྲུབ་འོད་ལྔས་སྣོད་བཅུད་ཀྱི་འཁྲུལ་གཞི་
= 86 -



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
བྱས། རིག་པས་སེམས་ཀྱི་འཁྲུལ་གཞི་བྱས་ཏེ། དེ་གསུམ་གྱིས་དབུ་རྐྱང་རོ་གསུམ།
ལུས་ངག་ཡིད་གསུམ། ཁམས་གསུམ་སོགས་སྐྱེས་ནས་འཁྲུལ་བ་དང་། གཞི་སྣང་
རང་སྣང་དུ་ངོ་ཤེས་པ་ལས་བྱེ་བྲག་ཕྱེད། ཕྱེད་ཐོག་ཏུ་གྲོལ་ནས་ཚོགས་ཆེན་ཡེ་་་་
རྫོགས་ཀྱི་སངས་རྒྱས་པ་ཡིན། སྒོ་གསུམ་གྱི་རུ་ཤན་ཕྱེ་བ་ཐམས་ཅད་ཀྱང་ཐུགས་རྡོ་
རྗེའི་ཉམས་ལེན་གྱི་སྒྲོམ་ལས་མི་འདའ་བའི་རྒྱུ་མཚན་གྱིས་ལུས་ངག་གི་སྤྱོད་པའི་
སྐབས་རིག་པ་ཡེ་ཤེས་རྡོ་རྗེ་དང་།
ཐུགས་ཀྱི་ཡི་གེ་ཧཱུྃ་ཡིག་གི་རྣམ་པར་བསྒོམ་པ་དང༌། སྣོད་བཅུད་ཀྱི་སྣང་བ་ཐམས་
ཅད་སེམས་ཀྱི་རང་སྣང་ཡིན་པའི་གནད་ཀྱིས་སྦྱོང་ནུས་པ་ཡིན། དོན་དུ་གྲུབ་ན་སྦྱོང་
རྒྱུ་ག་ལ་ཡོད། ངག་སྦྱོང་བཞི་ལས་རྒྱས་གདབ་སྐབས་སྣ་བུག་གཡས་གཡོན་ནས་སྤྲོ་
ཞིང་སྡུད་པའི་ཧཱུཾ་དེ་དག་གིས་ཕྱི་ནང་གི་དངོས་པོ་ཐམས་ཅད་གཡོགས་པར་བསམ་
པ་དང་། རྩལ་སྦྱོང་སྐབས་རྗེས་མེད་དུ་བཤིག་པར་བསམ་པ་དང༌། མཉན་བཙལ་
སྐབས་མཐོ་ཚད་ཀུན་ལ་དཀྲིས་པའམ་འཁྱིལ་དུ་བཅུག་ནས་ཧཱུྃ་སྣང་མཉན་པར་བྱེད་
པ་དང༌། ལམ་གཞུགས་ཀྱི་དང་པོ་མ་དག་པའི་ཞིང་དུ་སོང་ནས་དེ་རྣམས་སུ་སྐྱེ་བའི་
བག་ཆགས་སྦྱངས་ཏེ་མཐར་དག་ཞིང་ཀུན་དང་ཁྱད་པར་རང་མོས་པའི་ཞིང་དག་
པར་སླེབས་པའི་རྟེན་འབྲེལ་བསྒྲིགས་ནས་མི་རྟོག་པར་འཇོག འདིའི་གོང་འོག་
རྣམས་སུ་ཉམས་ཀྱི་བབ་བསྐྱང་བ་ལས་སྒྱུ་མ་ལྟ་བུར་བ་བལྟ་སོགས་ཀྱི་སེམས་
འཛིན་མི་དགོས་ཞེས་གྲུབ་དབང་རིན་པོའི་ཆེན་ཞལ་རྒྱུན། རིགས་དྲུག་སྲོག་སྦྱོང་ནི་
བི་མའི་བཀའ་སྲོལ་དུ་མི་འབྱུང་བས་པདྨའི་བཀའ་སྲོལ་འདྲ། སེམས་སྦྱོང་སྐབས་
ཡིད་མ་ཡེངས་པ་ནི་དཔྱད་པ་བྱེད་དུས་རྒྱུན་མ་ཆད་པར་བྱེད་དགོས་པའི་དོན་ཡིན་
ནོ། །འཁོར་འདས་ཀྱི་སྣང་བ་ཐམས་ཅད་སེམས་ཀྱི་ཆོ་འཕྲུལ་ཙམ་ལས་གཞན་མེད་
པས། གནད་ཡོད་པར་མཚོན་བསྣན་ན་ལྟར་དུ་འཆི་བ་བཞིན་དུ་གཟུང་འཛིན་་་་་་་
གཉིས་ལས་ཀྱང་ནང་འཛིན་སེམས་འདི་ཉིད་ལ་དང་པོར་བརྟགས་ན། དེ་ལས་བྱུང་
བའི་ཆོས་གཞན་གྱི་སྒྲོ་འདོགས་ཇུགས་ལ་ཆོད་སླ་བས་སེམས་ལ་དང་པོར་བརྟགས་
- 87 -



ཏེ་ ལྕེ་བཙུན་སྙིང་ཐིག་གི ་
དགོས། སེམས་ཚོགས་བརྒྱད་སོགས་དབྱེ་བ་མང་ཡང་དོན་དུ་རྣམ་རྟོག་སྐད་ཅིག་མ་
ཁལ་གྱིས་ཤར་ནས་ཡལ་སོང་བ་འདི་ལས་གཞན་མེད། འདི་རྒྱུན་གྱི་སྒོ་ནས་ལས་་་་
བྱེད་པ་པོ་དང་འབྲས་བུ་མྱོང་པ་པོར་ཤེས་ནས་ཉེས་པའི་འབྱུང་ཁུངས་སུ་ངེས་ཚེ་ས་
རྟོག་པ་རྩད་ཆོད་པ་དང་། མཚངས་ཚོལ་དུས་གཅིག་ལ་གྲུབ་པ་ཡིན། དེ་འདྲའི་་་་་་
སེམས་ཀྱི་བྱུང་ས་བྱུང་མཁན་བྱུང་ལུགས་སོགས་ལ་བརྟགས་ནས་སེམས་གཞི་མེད་་་་
རྩ་བྲལ་དུ་གྱུར་ཚེ་དེའི་ཐུལ་དུ་རིག་པ་ཉག་གཅིག་ལས་མེད་པས་ངོ་འཕྲོད་སླ།
གཞན་ཡང་ཡང་ཏིག་ལས་བྱུང་བ་བཞིན་བལྟ་བྱ་ལྟ་བྱེད་གཉིས་གཅིག་ཡིན་ན་་་་་་་
གཉིས་ཡོད་པས་འགལ་ཞིང་། ཐ་དད་ན་བྱུང་གནས་འགྲོ་གསུམ་བྱེད་པའི་ཤེས་པ་
གསུམ་སོགས་ཡོད་དགོས་པས་ཤེས་རྒྱུད་དུ་མར་ཐལ་བ་སོགས་ཀྱི་སྒོ་ནས་ཀྱང་
དཔྱད། དེ་ནས་རིག་པ་རྗེན་རྩེར་ལ་བརྟག་པ་ཞེས་ཇ་མས་སློབ་བུ་དེ་བྱུང་གནས་
འགྲོ་གསུམ་བྲལ་བའི་ངང་དུ་ལྷོད་ཀྱིས་ཀློད་ནས་ཞག་ཁ་ཤས་འབློག་ཏུ་བཅུག་་་་
སྐབས་སུ་ད་ཅི་འདྲ་འདུག་ཅེས་དྲི་དུས་སྟོང་རྐྱང་ཞིག་ལས་མི་འདུག་ཟེར་ན་རྟོག་་་་
ཚོགས་འཕྲོར་བཅུག་སྟེ་དེ་འདྲ་ཡིན་མིན་དང་། ཡང་གསལ་བ་ཞིག་རེ་ཟེར་ན་དེ་ལ་
སྔར་བཞིན་བྱུང་གནས་འགྲོ་གསུམ་ལ་བརྟག་ཏུ་བཅུག དེ་ལྟར་དཔྱད་པ་གང་དགོས་
སློབ་མའི་བློ་དང་གང་འཚམས་བྱས་ནས་བརྟགས་པས་ནམ་ཞིག་གསལ་སྟོང་ཟུང་
འཇུག་བསམ་བརྗོད་དང་། བྲལ་བ་ཞིག་རེ་ཟེར་ན་འཕྲིག་ཅུང་ཟད་ཚུད་པའི་འགོ་
ཟིན་པ་ཡིན། བློ་ཁྱད་ཀྱིས་འགའ་ཞིག་ལ་ངོ་སྤྲད་ལ་སྤྲད་ཙམ་ལས་རིག་ངོ་མངོན་དུ་
གྱུར་ཟིན་པ་ལྟ་བུ་ཞིག་ཀྱང་ཡོད་པས། དེ་འདྲའི་གང་ཟག་གཞུང་འདིའི་དངོས་ཀྱི་
འཆད་བྱའི་གདུལ་བྱ་དག་ནི་སྤྲིན་མཁའ་ལས་བྱུང་མཁའ་ལ་ཐིམ་མཁའ་ལས་མ་་་་
གཡོས་པ་ལྟར་དབྱིངས་སམ་ཀ་དག་ལས་བྱུང་ཞིང་དེ་ལ་ཐིམ་པ་དང་། དེ་ལས་མ་་་་
གཡོས་པའི་ཉམས་ལེན་འབྱུང་ཞིང་། ཡང་བློ་དེ་ལས་དམན་པས་ཀྱང་སྒོ་གསུམ་གྱི་་
སྦྱོང་བ་ཐམས་ཅད་འདི་རྗེས་འདི་འདྲ་དགོས་སྙམ་པ་ལྟ་བུའི་ཞེན་འཛིན་མེད་པར་་་་
སྨྱོན་པ་འུར་ལངས་པ་ལྟ་བུས་དུམ་ཆོད་དུམ་ཆོད་ཀྱིས་བྱ་བ་གནད་དོ། ། བདེ་
= 88-



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
དངོས་གཞིའི་ཁྲིད་སྐབས་ཅོག་བཞག་ཅེས་པ་དཔེར་ན་བུ་ཆུང་གོས་སོགས་ཀྱིས་་་་
དྲིལ་ནས་ཅོག་གེར་བཞག་པ་བཞིན་ཅོག་གེར་རམ་མི་གཡོ་བར་བཞག་པའི་དོན་
ཡིན། སོག་མའི་ཁུར་བོ་བསྡམས་ཏེ་བཅད་ན་ལྷོད་ཤིག་གེར་འགྲོ་བ་ལྟར་ལུས་
གནད་བདེ་ལུགས་སུ་འཇོག འོག་ཀྱང་ཐོག་མར་གྲིམ་ལྷོད་སྲེལ་དགོས། འདི་ལ་ལྟ་
བ་རི་བོ་ཅོག་བཞག་ཅེས་གསུངས་དུས་རིག་སྟོང་དབྱིངས་ཀྱི་རང་ཞལ་ཡིད་དཔྱོད་
ཀྱི་བློས་མི་གཡོ་བ་ལ་ཟེར་བ་ཡིན། ད་
རྒྱུན་ཆད་པའི་པི་ཝཾ་ལྟར་རྟོག་པ་གཡོ་བྱེད་ཀྱི་རླུང་གིས་ལས་སུ་བྱ་བ་ཁ་ཏོན་བཟླས་
བརྗོད་ཚུན་སྤངས་ནས། སྒོམ་བཟང་ངན་མིག་གི་ལྟ་སྟངས་ལ་ལྟོས་ཟེར་བས་མིག་
སྨིན་ཕྲག་ཐད་ཀྱི་ནམ་མཁར་ཧར་རེ་བཞག་དགོས། རིག་ཐོག་བརྟན་ཚེ་མིག་ཀྱང་
བརྟན་འོང་གསུངས། འདི་ལ་ནམ་མཁའ་གསུམ་ཕྲུག་གི་ཐ་སྙད་མེད་ཀྱང་ཉམས་
ལེན་ཕྱོགས་འདྲ་སྣང་བ་ཐམས་ཅད་བློས་བཀོད་ཅེས་པའི་སྐབས་སུ་སྤྱིར་སྣང་བ་དང་
སྣང་ཡུལ་ཕྱེ་ཤེས་དགོས་པས། གཟུགས་ལྟ་བུ་གཅིག་ལའང་ཐུན་མོང་གི་ལས་ཀྱིས་
གྲུབ་པའི་སྣང་ཡུལ་གྱི་ཆ་གཅིག་དང་། རང་ཁོ་ནའི་ལས་ཀྱིས་སྣང་བའི་སྣང་བ་ཞིག་
སྟེ་ཆ་གཉིས་སུ་ཡོད་པའི་སྔ་མ་ནི་དང་ཡོད་མེད་ཀྱི་རྗེས་སུ་འགྲོ་ལྡོག་མི་བྱེད། ཕྱི་་་་
མས་བྱེད་པ་ཡིན་པས་ཐམས་ཅད་རང་སྣང་དུ་བསྟན་པའི་སྣང་བ་དེ་དང་། མཐར་
འོད་དཔལ་གྱི་དབྱིངས་སུ་དག་རྒྱུ་ནི་ཕྱི་མ་དེ་ཡིན། ཆོས་ཐམས་ཅད་དབྱིངས་གཅིག་
གིས་བསྡུས་ཤིང་དབྱིངས་ཡེ་ཤེས་ཀྱི་རང་བཞིན་ཅན་ཡིན་པས་སྣང་བ་ཐམས་ཅད་
ཡེ་ཤེས་ཀྱི་རང་སྣང་ཡིན། ཡེ་ཤེས་ཀྱི་སྣང་བ་ཐམས་ཅད་ཡེ་ཤེས་དངོས་མིན་ཀྱང་
ཡེ་ཤེས་དེའི་སྣང་བ་ཡིན་པའི་སྟོབས་ཀྱིས་མཐར་ཡེ་ཤེས་དངོས་གནས་སུ་འགྲོ་བ་
ཡོད་པ་ནི་སངས་རྒྱས་ཀྱི་བ་སྤུའི་ཁུང་བུ་གཅིག་གིས་ཤེས་བྱ་ཐམས་ཅད་མཁྱེན་ཚུལ་
གསུངས་པས་ཀྱང་ཤེས། གཏིང་གསལ་ནི་བྱིང་འཐིབ་བྲལ་བ་ཟེར། གཉུག་མ་ཡེ་
ཤེས་ཀྱི་རང་ཞལ་དེ་ཧ་ཅང་རྟོག་གེ་ཨ་འཐས་པའི་དཔྱད་པས་ཀྱང་རྟོགས་དཀའ་་་་
བས། བླ་མ་ལ་མོས་གུས་ཀྱི་གསོལ་འདེབས་དང་། ཉམས་ལེན་བརྩོན་པ་ཡང་ཡང་
ཀྱི ས་སྣང་
པས་ཐམས་ལྟར་ཡོད་མེད་
= 89-



༣ཏེ་ ལྕེ་བཙུན་སྙིང་ཐིག་
བརྟེན་པའི་སྒོམ་སྟོབས་ཀྱིས་རྟོགས་དགོས། དེའི་ཕྱིར་མཛོད་བདུན་སོགས་ཀྱི་དཔེ་
ལྟ་བའི་ཚེ་ཡང་རིག་ཐོག་ཏུ་ལྷོད་ཀྱིས་བཞག་པ་དེའི་སྟེང་ནས་བལྟས་ན་རིག་
གདངས་སོ་སོར་རྟོགས་པའི་ཤེས་རབ་ཏུ་མཆེད་དེ་གོ་རྒྱུ་ཆེན་པོ་ཡོད་པ་རྡོ་གྲུབ་རིན་
པོ་ཆེའི་ཞལ་རྒྱུན། སྐད་ཅིག་བཞི་དང་གསུམ་གྱི་དབང་དུ་བྱས་ནས་རིམ་བཞིན་བཞི་
ཆ་གསུམ་བྲལ་གྱི་ཡེ་ཤེས་དང་། ད་ལྟའི་ཤེས་པ་སྐད་ཅིག་མ་ཞེས་བརྡ་ཁྱད་དེ་འདྲ་
ཞིག་གསུངས་པ་ནི་དུས་གསུམ་གྱི་རྟོག་པ་དང་བྲལ་བའི་བྲུལ་དུ་མཐོང་བའི་བློ་བྲལ་
གྱི་ཡེ་ཤེས་དེ་ལ་སྐད་ཅིག་བཞི་པ་དང༌། ད་ལྟའི་ཤེས་པ་སྤུ་མདོག་མ་བརྗེས་པ་དེ་
གར་ཆམ་གྱིས་བཞག་པའི་སྐབས་སུ་ཝ་ལེར་གསལ་བའི་རིག་སྟོང་གི་ཡེ་ཤེས་དེ་ལ་
དང་པོར་ངོ་སྤྲད་དུས་སུ་ཐ་སྙད་དེ་འདྲ་ཞིག་གསུངས་པ་ཡིན་གྱི། ངོ་འཕྲོད་ཟིན་ནས་
ནི་དེ་འདྲའི་ཐ་སྙད་གང་ཡང་མེད་དེ་ཐམས་ཅད་རིག་སྟོང་གི་འཁོར་ལོར་ལ་བཟླ་
དགོས་པའི་ཕྱིར། འདི་ཡང་རྡོ་གྲུབ་གསུངས། ངོ་རང་ཐོག་ཏུ་སྤྲད་པའི་དོན་ཡང་རྩ་
དང་རླུང་དང་ཐིག་ལེ་སོགས་གནད་དུ་བསྣུན་པའི་རྩུབ་སྦྱོར་དེ་འདྲ་ལ་མ་ལྟོས་པར་
ཐབས་ཀྱི་ཡེ་ཤེས་རང་མལ་ན་བསྲུང་ནས་ཡོད་པ་དེ་ཐོག་ནས་ངོ་སྤྲད་པའི་དོན་ཡིན།
རིག་པ་ལ་བརྟན་ཆ་ཇི་ཙམ་ཐོབ་བཞིན་བསྐྱེད་རིམ་སོགས་ཀྱི་གསལ་སྣང་ཡང་དེ་ཙམ་ཐོན་པས་
ཡང་དོག་བྲལ་བ་སོགས་གསུངས། དག་པའི་དོན། 11:|: 1:|:ཀྱི
རྗེན་ནེ་བ་ནི་སྒྲིབ་གཡོགས་མེད་པའི་དོན། ཕུལ་ལེ་བ་ནི་སངས་རྒྱས་ཀྱི་སྐུ་ཕྱ་ལེ་བ་
ཟེར་དུས་སྐུའི་མདུན་ཕྱོགས་མཐོ་དམན་འབར་འབུར་མེད་པ་ལྟར་མཉམ་པའི་དོན་
ཡིན། ཐག་གཅིག་ཐོག་ཏུ་བཅད་པའི་དོན་རིག་པ་རང་སོ་ཟིན་པ་དེ་ཨ་ནུ་མན་ཆད་
ཀྱི་ཉམས་ལེན་ཀུན་གྱི་སྙིང་པོ་ཐག་བཅད་པའི་དོན་དང་། དེའི་སྟོབས་ཀྱིས་་་་་་་
གདམས་པ་དེ་སྟོན་པའི་སློབ་དཔོན་ལའང་ཡིད་ཆེས་པའི་གནས་སུ་མཐོང་ནས་དེ་ལ་
མོས་གུས་མ་ཞིག་ཀྱང་སྐྱེ་བར་ངེས་སོ། །རྫོགས་ཆེན་གྱིས་ལུགས་འདིར་ཉམས་
ལེན་ཁོ་ན་ལ་འཇུག་པའི་སྐབས་དང་ཉམས་ལེན་གྱི་ངང་དེ་ནས་སྤྱོད་ལམ་གཞན་ལ་
འཇུག་པའི་ཐུན་དང་ཐུན་མཚམས་གཉིས་ཀྱི་སྐབས་སོ་སོར་མཉམ་རྗེས་སུ་བཏགས་
- 90 -



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
པ་ཙམ་ནི་ཡོད་ཀྱི། ལུགས་གཞན་ལྟར་ངོ་བོའི་སྒོ་ནས་སོ་སྐྱེའི་སར་ཡང་མཉམ་རྗེས་
རིས་སུ་བཅད་པ་མེད། གཡུལ་དུ་མི་འཇིགས་པའི་གདིང་ཡོད་པ་དེ་རིག་སྔགས་་་་་
སམ་མཚོན་སྲུང་ཟབ་མོ་ཡོད་པས་ཡིན་པ་ལྟར། མི་འཁྲུལ་པའི་གདེངས་བཅའ་བ་
རྣམ་རྟོག་གྲོལ་ལུགས་འདི་ཐོག་ནས་གདིང་འཆའ་དགོས་པས་གདིང་གྲོལ་ཐོག་ཏུ་
བཅའ་ཞེས་གསུངས། རྟགས་ཀྱི་སྐབས་རྫོགས་རིམ་གཞན་ནས་རྩོལ་བཅས་ཀྱི་ཡེ་
ཤེས་འཆར་ཐབས་མང་དུ་གསུངས་ཀྱང་དེ་དག་ལ་མནོད་མེད་ཀྱི་ལམ་འདི་འདྲས་
མ་ཟིན་ན་ལམ་རྟགས་ཕྱོགས་རེ་བ་ལས་གཞུང་དུ་བཤད་པའི་རྟགས་རྫོགས་པར་མི་
འབྱུང་ལ། ཐབས་དེ་རྣམས་མ་བརྟེན་ཀྱང་དང་པོ་ཉིད་ནས་ལམ་འདིར་བརྟེན་ན་་་་་
ཐུན་མོང་གི་ལམ་རྟགས་རྣམས་ཀྱང་ངང་གིས་རྫོགས་འོང་བ་ཡིན། ཞི་བར་གནས་པ་
གནས་ས་ཉིད་དེ་ང་། །ཞེས་པའི་སྐབས། བསྒོམ་དུས་དབྱིངས་ཐོག་ཤས་ཆེར་་་་་
ཤོར་བར་རིག་པ་གཙོར་འདོན་ལྟར་བསྒོམ་པ་ལམ་དུ་སོང་ཚེ། སེམས་རྟོག་དབྱིངས་
སུ་ཞི་ཡང་། རིག་པ་སོ་སོར་རྟོགས་པའི་ཤེས་རབ་མེ་ལྟར་མཆེད་པ་ཡིན་པས། སྒོམ་
ཇི་ཙམ་བྱེད་བཞིན་ཇེ་རྨོངས་སུ་འགྲོ་བ་འདི་ནི་སྒོམ་པ་གནད་ཐོག་ཏུ་མ་སོང་བ་ཡིན།
ངོ་ཤེས་རྩལ་རྫོགས་བརྟན་པ་ཐོབ་སོགས་ཀྱི་སྐབས། ཁྲིད་ཡིག་ཏུ་དྲན་པས་ཚིར་་་་་
གྱིས་བཟུང་དགོས་གསུངས་པ་འདི་ཚོ་ཕྱག་ཆེན་གྱི་ཆོས་སྐད་འདྲ་བ་ཡོད་ཀྱང་། དོན་
དུ་ལས་དང་པོ་པས་རྣམ་རྟོག་སྐྱེས་པ་དང་མཉམ་དུ་རིག་པས་དེ་ལ་ཕར་རྒྱས་མི་་
འདེབས་པར། ནང་རང་གི་རིག་ངོ་བསྐྱང་བའི་སྟེང་དུ་ཆམ་གྱིས་བཞག་སྟེ་རྟོག་པའི་
སྣ་མི་བསྐྱིལ་བར་རྩལ་རྫོགས་སུ་བཅུག་པས་གྲོལ་ཚུལ་གསུམ་རིམ་གྱིས་བྱུང་ནས་
བརྟན་པ་ཐོབ་འོང་བ་ཡིན། ཡི་གེ་ཀ་སྨད་སུམ་བཅུའི་ཐོག་མ་ཀ་ཡིན་པ་ལྟར་ཀ་ནི་
དང་པོ་སྟེ། དང་པོ་ནས་དག་པའི་སྟེང་དུ་ཐག་ཆོད་པ་ལ་ཀ་དག་གམ་ཁྲེགས་ཆོད་
ཅེས་གསུངས། ཀུན་གཞི་དང་ཆོས་སྐུ་གཉིས་ལ་རྨོངས་མ་རྨོངས་སོགས་དང་།
སེམས་རིག་པ་གཉིས་ལ་སེམས་ནི་གྲོད་པ་ཕུས་བཏབ་པ་ལྟར་ནང་དུ་བསྡམ་ནས་
ཡོད་པ་འདྲ་བ་དང་། རིག་པ་ཕྱི་ནང་མེད་པར་ཟང་ཐལ་བ་སོགས་དང་། རྣམ་ཤེས་
- 91 -



ནི་ལྕེ་བཙུན་སྙིང་ཐིག མ་
ཡེ་ཤེས་གཉིས་ལ་འདུས་བྱས་འདུས་མ་བྱས་སོགས་ཀྱི་ཁྱད་འབྱེད་པ་ལ་ཤན་འབྱེད་
དང་། ཀུན་གཞི་ཆོས་སྐུ་སོགས་སུ་ཐག་གཅོད་པ་ལ་ལ་བཟླ་ཞེས་གསུངས། རྒྱལ་
ཚབ་རིན་པོ་ཆེས་ལས་དང་པོ་པ་ལ་ཤན་འབྱེད་ཀྱི་སྤུ་རིས་ཧ་ཅང་འབྱེད་ཆེ་ན་རིག་ངོ་
མཐོང་བའི་གེགས་བྱེད་གསུངས། ཐོད་རྒལ་ནི་མན་ངག་སྡེ་པ་ཁོ་ནའི་ཁྱད་ཆོས་ཡིན་
པས་མྱུར་ལམ་ཆེན་པོ་ཡིན་ལ། །
སྒྲོན་མའི་དབྱེ་བ་མང་ཡང་གཞིར་དབྱེ་བ་འདི་གྲགས་ཆེས་བས། དེ་ལྟར་ན་ནང་་་་
དབྱིངས་ཀ་དག་ཆེན་པོ་དང༌། རྒྱན་གྱི་ནམ་མཁའ་ནི་སྐྱེས་བུ་དང་མ་འབྲེལ་བས་
རྒྱན་ནམ་སྔོ་བསང་འདི་ལ་བརྟེན་ནས་བལྟ་དུས་སྔོ་སྐྱ་ཤིན་ཏུ་དྭངས་པ་རི་སོགས་
ཁེབ་འགྲོ་བ་ཞིག་འཆར་རྒྱུ་ཕྱི་དབྱིངས་དང་བཅས་པ་དེ་ལ་དབྱིངས་སྒྲོན་ཟེར། ཐིག་
ལེ་མཐའ་དམར་སེར་ཅན་སུམ་སྦྲེལ་སོགས་འཆར་བ་དེ་ལ་ཐིག་ལེ་སྟོང་སྒྲོན་ཟེར།
ཡེ་ཤེས་ཀྱི་འོད་སྣང་འཆར་བའི་མིག་ལ་རྒྱང་ཞགས་ཆུ་སྒྲོན་ཟེར། འདི་འབྱུང་བ་
དབང་པོ་ཡེ་ཤེས་གསུམ་ཀ་འདུས་པའི་རྒྱང་ཞགས་ཡིན། ཤེས་སྒྲོན་དངོས་ནང་གི་
རིག་པ་དང༌། གདངས་རྩ་ཐིག་རླུང་གསུམ་ལ་བརྟེན་ནས་གྲོལ་བའི་རྟགས་འཁྱོགས་
ཐིག་འགུལ་བའི་རྣམ་པ་ཅན་གྱི་ལུག་བརྒྱུད་དེ་ཡིན། སྨིན་མཚམས་ནས་ཡར་སོང་
བའི་འོད་གྱེན་འགྲེངས་སམ། ཐིག་ལེ་གཉིས་གཤིབ་ཡི་གེ་སྤར་མའི་རྣ་རུ་ལྟ་བུ་དེ་
དང་འཇའ་ཐིག་གཞན་ཡང་དབྱིངས་སྒྲོན་དུ་བསྡུ་དགོས། སྤྱིར་རྩ་ལ་རྒྱ་མཚོ་གསེར་
གྱི་ཉི་མ་དང༌། ཀ་ཏི་ཤེལ་སྦུག་ཅན་དང་
། ཕྲ་ལ་འཁྲིལ་གྱེས་དང་། དར་དཀར་གྱི་
སྣལ་མ་བཞིར་གསུངས་པའི་དང་པོ་ནི། སྙིང་དབུས་སུ་ཡེ་ཤེས་བཞུགས་པའི་འོད་
རྩ་དང་། གཉིས་པ་ནི། སྙིང་ནས་མིག་ཏུ་འབྲེལ་བའི་ཡེ་ཤེས་ཀྱི་འོད་རྩ་དང༌།
གསུམ་པ་ནི། རྩ་ཤེལ་སྦུག་ཅན་ལས་དབང་པོ་སོ་སོའི་སྒོར་གྱེས་པའི་རྩ་དང༌། བཞི་
པ་ནི། དེའི་བྱེ་བྲག་མིག་ཏུ་ཟུག་པའི་རྩ་དེ་ཡིན་གསུངས། སེང་གེས་རི་དྭགས་
རྣམས་ཟིལ་གྱིས་གནོན་པ་དང༌། གྲང་ཆེན་ལ་སྟོབས་ཤུགས་རྫོགས་པ་དང༌། དྲང་
སྲོང་ལུས་མི་གཡོ་བར་འདུག་པ་ལྟར་ཆོས་སྐུས་མཚན་རྟོག་ཟིལ་གྱིས་གནོན་པ་དང་།
-92 -



ཁྲིད་ཀྱི་ཟིན་བྲིས་བླ་མའི་དགོངས་རྒྱུན་བཞུགས་སོ།
ལོངས་སྐུའི་སྐུ་ལ་ཞིང་ཁམས་རྫོགས་པ་དང་། སྤྲུལ་སྐུ་གཞན་དོན་ལས་མི་གཡོ་བ་
མཚོན་བྱེད་དུ་བཞུགས་སྟངས་གསུམ་བྱེད་པ་ཡིན་གྱི། སྐུ་གསུམ་གྱི་བཞུགས་་་་་
ལུགས་འདི་འདྲ་མཛད་པའི་དོན་མིན་གསུངས། བྱ་རྒོད་ཀྱི་འདུག་སྟངས་རྐང་རྩེ་
སར་བཙུགས། རྐང་མཐིལ་གཉིས་བཏེགས། མགོ་བོ་རྒྱབ་ཏུ་འཕང་། ལག་གཉིས་
སྟ་ཟུར་ནས་བརྐྱངས་ཏེ་འདུག་པ་དེ་ཡིན། སྐྱེས་བུ་གྱད་ཀྱི་འདུག་སྟངས་ནི། གན་
རྐྱལ་དུ་རྐང་གཉིས་བརྐྱངས། ལག་གཉིས་ལུས་ཟུར་གཉིས་ནས་བརྐྱངས་ཏེ་ནམ་
མཁའ་གསུམ་བསྲེས་ནས་འདུག་པ་ལ་ཟེར། འདིས་འཆི་ཁ་འོད་གསལ་མཚོན་ནུས་
པས་བར་དོའི་གདམས་པ་ཟབ་མོ་ཡིན། ཨ་བུ་རིན་པོ་ཆེས་ལུས་གནད་དེ་འདྲ་་་་་
མཛད་ནས་ནམ་མཁའ་ལ་སྐར་མ་མཐོང་ངམ། ཁྱི་ཟུག་པ་ཐོས་སམ་ཞེས་པའི་བརྡ་
ཐབས་ཀྱིས་ལུང་གཅེས་ཚང་ལ་ངོ་སྤྲད་གསུངས། ཐོད་རྒལ་ཚད་ཕེབས་སྐབས་ཀྱི་
ལམ་སྣང་དེས་སྐུ་དང་ཞིང་གི་སྣང་བ་རང་ཆས་སུ་ཡོད་པ་དེ་མངོན་སུམ་དུ་མཚོན་་་་་
ནུས་ཤིང་། དེ་སངས་རྒྱས་ཀྱི་གཟིགས་པ་མཐར་ཐུག་ལམ་སྟོབས་ཀྱིས་སྣང་བའང་
ཡིན་པས་གཞན་སྟོང་སྒྲུབ་པའི་རྒྱུ་མཚན་ཆེན་པོ་ཡིན་གསུངས། ཐོད་རྒལ་གྱི་སྣང་
ཉམས་དེ་རྣམས་འདུས་བྱས་སམ། འདུས་མ་བྱས་གང་ཡིན་ན། འཕེལ་བའི་ཆ་ནས་
འདུས་བྱས་དང་། །
རིག་གདངས་ཡིན་པའི་ཆ་ནས་འདུས་མ་བྱས་ཡིན་གསུངས། ཆོས་ཉིད་མངོན་སུམ་
ཀུན་མཁྱེན་ཆེན་པོས་ཚོགས་སྦྱོར་དུ་གསུངས་པས་མཐོང་ལམ་དུ་མི་གོ ཁྲེགས་ཆོད་
ཉམས་སུ་ལེན་སྐབས་བྱིང་འཐིབ་བྱུང་ན་ལུས་གནད་བསྲང་། སྨིན་མཚམས་སུ་ཁྲོ་
བོ་ལྟ་བུའི་གཉེར་མ་བསྡུས་ཏེ་ལྟ་སྟངས་གྱེན་དུ་ཧ་རེ་བལྟ། ཁ་ནས་ཧ་ཧ་ཞེས་རླུང་
ལན་ཁ་ཤས་ཕྱིར་བསལ་བས་རིག་པ་དྭངས་ཆ་ཐོན་པར་འགྱུར། ཁྲེགས་ཆོད་ཀྱིས་
ལུས་དབྱིངས་སུ་དེངས་པ་ལ་འཇའ་ལུས་ཟེར་ཞིང་། འཕོ་ཆེན་ནི་རིག་པ་བཅུད་དུ་
སྨིན་པའི་རྡོ་རྗེའི་ལུས་སྔར་གྱི་ལུས་ཀྱི་རྣམ་པ་ཅན་ཏེ་དོན་དུ་མི་སློབ་ལམ་ས་དངོས་
ཡིན་ཀྱང་། སྐུ་དེར་བཞེངས་ན་སྤྱན་རས་གཟིགས་དང་། འཇམ་དབྱངས་ལྟར་རྟེན་
- 93 -



དེས་གཞན་དོན་ཆེར་འབྱུང་བ་དེའོ། །ཞེས་གྲུབ་དབང་རིན་པོ་ཆེས་གསུངས་་་་
ཁྲེགས་ཆོད་ལ་གོ་བ་ཙམ་ཞིག་སྐྱེས་པས་ཀྱང་ཐོད་རྒལ་སྒོམ་པ་གནད་དུ་སོང་ན་
རིག་པ་ཇེ་བརྟན་དུ་གྱུར་ནས་ཁྲེགས་ཐོད་གཉིས་ཀྱི་ཉམས་ལེན་གྱི་རྩལ་དུས་གཅིག་
ལ་རྫོགས་པ་འོང་གསུངས། ཡེ་སྣང་རིང་ས་ནས་ཐུང་སར་ཁྲིད་ཅེས་པ། ལས་དང་
པོ་པས་ཐོག་མར་ཉི་ཟེར་སོགས་ལ་གཏད་དུས་ཡེ་སྣང་ཡུལ་རྐྱེན་དེའི་ཐད་དུ་ཤར་བ་
དེ་ལས་རིམ་པར་ཡུལ་རྐྱེན་མེད་པར་ཁྲིད་ཅེས་པའི་དོན་དང༌། ཤ་ར་ཎ་ནི་ཀྲྀཥཱ་ཡིན།
མཐའ་བརྟེན་བཞི་པོ་སྣང་བཞི་སོ་སོའི་རྟགས་ཚད་ལ་སྦྱར་དགོས། བསྐྱེད་རིམ་དུས་
སྣང་བ་ལྷའི་འཁོར་ལོར་བསྒོམ་པ་ཡོད་ཀྱང་རྟོག་པའི་སྒྲོ་བཏགས་དང་བཅས་པ་ཡིན་
རྫོགས་རིམ་སྐབས་རྩ་རླུང་ཐིག་ལེར་གནད་དུ་སྨིན་པའི་ཉམས་ལེན་ཆེས་ཟབ་པ་
ཡོད་ཀྱང་རླུང་སེམས་ཀྱི་བསླད་ཆད་དང་བཅས་ཞིང་འདིར་ནི་བཅོས་བསླད་ཐམས་
ཅད་དང་འབྲེལ་བར་འབྲས་བུ་སྐུ་གསུམ་ལམ་དུ་བྱེད་པའི་མྱུར་ལམ་རྨད་དུ་བྱུང་
བའོ། །ཆོས་ཉིད་ཟད་པའི་སྐབས་སྐྱེ་འཇུག་ལ་རང་དབང་ཐོབ་པའི་དོན་རིམ་བཞིན་
སོར་མོ་ལ་རིག་པ་གཏད་པ་ཙམ་གྱིས་རིག་པ་བཅུད་དུ་སྨིན་པའི་འཕོ་ཆེན་གྱི་སྐུ་སྔར་
གྱི་ལུས་ཀྱི་རྣམ་པ་ཅན་དུ་བཞེངས་པ་དང༌། སླར་ནང་དབྱིངས་སུ་རྣམ་འཇུག་པར་
དབང་བ་གཉིས་ལ་མཁྱེན་བརྩེ་རིན་པོ་ཆེས་བཞེད་ཅིང་། དེ་གྲུབ་དབང་རིན་པོ་ཆེས་
ཡིད་ཆེས་ཀྱི་གནས་སུ་མཛད་མོད། སྤྱིར་ནི་རྫོགས་ཆེན་ལ་འབྲེལ་མཐུན་གྱི་སེམས་
ཅན་སུམ་སྟོང་ལ་རིག་པ་གཏད་པ་ཙམ་གྱིས་གྲོལ་བ་སོགས་བཞེད་དོ། །བར་དོའི་
སྐབས་ནམ་མཁའ་སུམ་ཕྲུག་བསྒོམ་དུས་སྐྱེས་བུ་གྱད་ཀྱི་འདུག་སྟངས་བྱས་ལ།
རང་གི་སྙིང་ག་ནས་རང་བྱུང་གསང་བ་ཆེན་པོའི་ཡི་གེ་ཨ་ཡིག་དཀར་པོ་ཞིག་ཀ་ཏི་
ཤེལ་སྦུག་བརྒྱུད་མིག་གཡོན་ནས་ཐོན། མདུན་གྱི་ནམ་མཁའ་དང་འདྲེས་པར་
བསམ་ལ་ལྟ་སྟངས་བཅས་མིག་དེར་གཏད་རིག་པ་མིག་ལ་གཏད་དེ་བཞག་པ་་་་་་
གནད་ཅེས་འབྲུག་པ་རིན་པོ་ཆེས་བཞེད་དེ། བསམ་གཏན་གྱི་ཞག་ནི། ད་ལྟ་རིག་
-94 -



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
ཐོག་ལ་ཡུན་ཇི་ཙམ་གནས་ཐུབ་པ་དེ་འདྲ་བའི་ཡུན་ལ་ཟེར་བས་རིང་ཐུང་ལ་ངེས་པ་
ཆེར་མེད། ཡང་ན་རླུང་སེམས་ཐིག་ལེ་དང་སོགས་ཀྱི་སྐབས་རྩ་དབུ་མ་ཕྱི་དཀར་
ནང་དམར་བར་སྔོ་བ་ཞེས་པ་དབུ་མའི་ནང་ཁོང་སྔོ་སངས་སུ་ཡོད་པ་དེ་ལ་གོ་དགོས།
འབྱུང་བ་ཐིམ་སྐབས་ས་ས་ལ་ཐིམ་པ་ནི་ས་འབྱུང་རང་གིས་རང་ཞིག་དགོས་པས་
ཟུག་གཟེར་དང་བཅས་པ་ཡིན་ལ། ས་ཆུ་ལ་ཐིམ་པ་ནི། ས་འབྱུང་འབྱུང་བ་གཞན་
གྱིས་བཤིག་པས་ཟུག་གཟེར་མེད་པ་ཞེས་གསུངས། ཕྱི་དབྱིངས་ཀྱིས་འཆི་དུས་ན་
འཆར་བའི་ཐམས་ཅད་སྟོང་པའི་འོད་གསལ་མཚོན་གུས་པའི་རྒྱུ་མཚན་ནི། ཕྱི་ནམ་
ཕྱི་དབྱིངས་སྔོ་ལམ་ས་དེ་དང་། ནང་ནམ་ཡེ་ཤེས་ཀྱི་འོད ཚུའི་ནང་སྟོང་གཉིས་ཀ
གསང་ནམ་རིག་པའི་དབྱིངས་སྟོང་ཆེན་དེ་དང་འབྲེལ་མེད་མིན་པར་དབྱིངས་ཀྱི་
སྟེང་གདངས་ཡིན་པས་དབྱེར་མེད་དུ་བྱས་ནས་བཞག་པས་འཆི་བ་འོད་གསལ་
མཚོན་མཚོན་གསུངས། འཆི་དུས་ཉམས་ལེན་འདི་ཐོག་ནས་འཕོ་བ་ལ་ཡེ་ཤེས་གོང་
འཕོ་ཟེར། རླུང་སེམས་འཕོ་དུས་འོག་རླུང་བསྐུམ། སྟེང་རླུང་བསལ་བ་དང་མཉམ་
དུ་ཕཊ་སྒྲ་དྲག་པོར་བརྗོད་པ་ནི་སྒྲ་འཕོ་དང་རླུང་འཕོ་གཉིས་ཀ་ཡིན། སྐབས་འགར་
རླུང་འཕོ་ཙམ་ལས་སྒྲ་འཕོ་མ་བྱས་ཀྱང་ཆོག གསེར་གྱི་ཐུར་མ་ཞེས་པ་ལ། གསེར་
ཐུར་དེ་ཇི་ལྟར་བྱས་ཀྱང་གསེར་གྱི་རང་བཞིན་པས་འགྱུར་བ་མེད་པ་དང༌། སྙིང་ཆུ་
འདྲེན་དུས་གསེར་ཐུར་དེ་ཅུང་ཟད་འཆུགས་རྗེས་སྐྱོན་ཆེན་པོ་བྱེད་པ་ལྟར། འདི་
དུས་གདམས་དོན་ལས་ཅུང་ཟད་ཀྱང་འཆུག་མི་རུང་བའི་དོན་ཡིན་གསུངས་་་་་་
སྙིངནང་དུ་ཁྲག་ཐིག་གསུམ་རིམ་པར་ཏིག་རྗེས་རག་པའི་ལུས་སེམས་འབྲལ་ཟིན་
པས། དེ་རྗེས་སྙིང་ག་དང་མིག་སོགས་ནས་འོད་གསལ་ཀྱི་སྣང་བ་ཤར་བའི་ལུས་དེ་
ནི་ཡིད་ལུས་སམ། འོད་ཀྱི་ལུས་ཤིན་ཏུ་ཕྲ་བ་ཞིག་ཡིན་གསུངས། ཞི་བའི་སྔོན་དུ་ཁྲོ་
བོའི་སྐུ་གསུང་ཐུགས་ཀྱི་དཀྱིལ་འཁོར་ཤར་བ་ནི། :|:ཀྱི ང བ བ ན་
སྙིང་གར་ཞི་བའི་ལྷ་ཚོགས་བཞུགས་པའི་ཟེར་གདངས་སྤྱི་བོར་མཆེད་པ་དེ་ཁྲོ་་་་་
དཀྱིལ་ཡིན་པས། དེ་ཉི་མ་མ་ཤར་བའི་གོང་ནས་ཉི་ཟེར་འཆར་བ་བཞིན་སྔོན་དུ་་་་
- 95 -



ལྕེ་བཙུན་སྙིང་ཐིག
ཤར་བ་ཡིན། ད་དུང་ནང་དབྱིངས་སུ་མངོན་པར་རྫོགས་པར་སངས་རྒྱས་མ་ཟིན་
པས་ཕྲིན་ལས་ཀྱི་རྩལ་རྫོགས་པར་མ་ཤར་བས་དམན་པ་ལ་དགག་སྒྲ་སྦྱར་བ་ཡིན།
ལྷུན་གྲུབ་སྒོ་བརྒྱད་ཀྱི་འཆར་ཚུལ་རྣམས་རིམ་ཅན་དུ་གོ་བ་ཡིན། སྲིད་པ་བར་དོའི་
ཉམས་ལེན་ལ་ད་ལྟ་ནས་གོམས་འདྲིས་བྱ་དགོས་པས། གནས་ཀྱི་ཞེན་པ་དག་ཕྱིར་
ཆོས་འབྱུང་གི་སྟེང་དུ་ལུས་སེམས་ཀྱི་དྭངས་མ་ལ་ཡིག་ཏུ་གསལ་བ་དེ་དཔལ་་་་་
སོགས་མོས་པའི་ཞིང་དུ་ད་ལྟ་ནས་འགྲོ་བའི་འདུན་པ་ཡང་ཡང་གཏད་དགོས་་་་་་་
གསུངས། རང་བཞིན་ཡེ་ཤེས་ཀྱི་འོད་གདངས་ཞིང་ཁམས་ལྟར་སྣང་བས་རང་་་་་་
བཞིན་སྤྲུལ་སྐུའི་ཞིང་ཞེས་གསུངས་ཤིང་།
དེ་མདོ་ཕྱོགས་ཀྱི་བདེ་བ་ཅན་སོགས་དང་བྱད་དངོས་དང་གཟུགས་བརྙན་ཙམ་ཁྱད་
པར་ཆེ། ཞིང་དེའི་ཚད་དང་སུམ་ཅུ་པའི་ལྷ་དང་ལོངས་སྤྱོད་མཉམ་པར་གསུངས་པ་
སོགས་དགོངས་པ་ཅན་གྱི་གསུངས་ཡིན་པའང་ཤེས་པར་བྱའོ། །སྲིད་པ་བར་དོ་
ནས་བཟུང་དག་ཞིང་དུ་སྐྱེས་ནས་རྟེན་དེར་ལམ་གྱི་ལྷག་མ་བགྲོད་དགོས་ངེས་ཅན་
ཡིན་པས། དེས་ན་བར་དོའི་གདམས་པ་ལེན་གཉིས་སུ་གསུངས་པ་ནི་གདམས་པའི་
ངོ་བོ་ལ་ཁྱད་པར་ཡོད་པ་མིན་ཡང་། སྔ་མ་སྲིད་པ་བར་དོ་ཡང་བར་དོའི་བྱེ་བྲག་
ཡིན་པས་དེའི་འཕྲོས་སུ་མཛད་ནས་གསུངས་པ་ཡིན་ལ། ཕྱི་མ་ནི། དབང་པོ་རབ་
འབྲིང་ཐ་གསུམ་གྱི་གྲོལ་ཚུལ་བསྟན་པའི་དབང་དུ་བྱས་པ་ཡིན། རྗེས་ཁྲིད་སྐབས་
བླ་མས་རང་ལ་རྒྱུ་སྦྱིན་ཟས་སྦྱིན་བྱས་པ་ཙམ་མ་ཡིན་པར་གདམས་ངག་ལེགས་པར་
འདོམས་པའི་བཀའ་དྲིན་དྲན་པ་དང་། དམྱལ་བར་སྐྱེས་དུས་རླུང་བསིལ་བས་ལུས་
ལ་རེག་པ་ཙམ་གྱི་བདེ་བ་དང་སྡུག་བསྔལ་བར་བྱེད་པའི་གཤིན་རྗེའི་ཕོ་ཉ་ལྟ་་་་་
ཡང་རང་གི་སྡིག་སྒྲིབ་སྦྱངས་ཐབས་སུ་བླ་མས་གང་འདུལ་གྱི་མཛད་པ་སྟོན་པའི་་་་་
ཚུལ་ལ་ཡིད་ཆེས་བསྐྱེད་དེ་དད་པ་སྦྱོང་ཅི་ཐུབ་བྱ། ན་བའི་དུས་ལྟ་བུར་ཡང་གང་ན་
སར་བླ་མ་གསལ་བཏབ་ལ་དེ་དང་རང་སེམས་བསྲེ་བ་སོགས་དུས་ཐམས་ཅད་དུ་བླ་
མ་དང་མི་འབྲལ་བར་བྱ། སློབ་མ་མང་པོ་བསྡུས་ནས་དེ་རྣམས་ཀྱི་ཁ་འཛིན་བྱེད་་་་་
- 96 -



ཁྲིད་ཀྱི་ཟིན་བྲིས་བླ་མའི་དགོངས་རྒྱན་བཞུགས་སོ།
མདོག་སོགས་ཆོས་ལྟར་སྣང་བའི་སྤྲོས་པ་ཐམས་ཅད་བསྡུ་ཅི་ཐུབ་བྱ། སྤྱིར་ཉ་སྟོང་
ཚེས་བརྒྱད་བཅུ་བཞི་ཉེར་གསུམ་ཉེར་དགུ་རྣམས་སུ་དུས་ཆེན་དང་། ཁྱད་པར་ཚེས་
བཅུ་བྱུང་རེས་པདྨས་མཛད་ཆེན་བསྟན་པའི་དུས་དང༌། ཕུག་ལུགས་ལྟར་མངའ་
རིས་པཎ་ཆེན་དང་གཏེར་ཆེན་རིན་པོ་ཆེ་སོགས་ནས་ཧོར་ཟླ་བཅུ་གཅིག་པ་སྟག་་་་་་
ཟླར་ངོས་འཛིན་པ་ལྟར་ན་སྤྲེལ་ཟླ་ཧོར་ཟླ་ལྔ་པ་ཡིན་པས་དེའི་ཚེས་བཅུའམ་་་་་་
དགོངས་འདུས་ལྟར་འཇིགས་གླིང་སོགས་ཀྱིས་སྟག་ཟླ་ཧོར་ཟླ་བཅུ་གཉིས་པ་བཞེད་
པ་ལྟར་སྤྲེལ་ཟླ་ཧོར་ཟླ་དྲུག་པ་ཡིན་པས་དེའི་ཚེས་བཅུའི་ཉིན་གུ་རུ་བོད་དུ་དངོས་སུ་
བྱོན་པའི་བསླུ་མེད་ཀྱི་གསུངས་དབུ་བསྙུངས་བཞེས་ས་དང་བཅས་ཡོད་པའི་དུས་དེ་
གཉིས་དང༌། ལྕེ་བཙུན་འཇའ་ལུས་སུ་གཤེགས་པའི་དུས་ཆེན་ཧོར་ཟླ་བདུན་པའི་
ཚེས་བཅུ་ཡིན་པས་དུས་དེ་རྣམས་སུ་ཚོགས་འཁོར་རེ་འགྲུབ་ངེས་བྱས་ན་ལམ་གྱི་
གེགས་སེལ་བོགས་འདོན་ཆེན་པོ་འོང་། །
སྨིན་མཚམས་ཀྱི་ཆོས་འབྱུང་ཁ་དོག་དཀར་ལ་དམར་མདངས་ཆགས་པ་གདེངས་ཀ་
ཆེ་བ་དཔྲལ་བའི་ཕྱོགས་སུ་བསྟན་པ་ཕུར་རྩེ་བཅད་པ་ལྟ་བུ་ཡིན། རྣམ་པ་ཀུན་ཏུ་
རིག་པ་སྐད་ཅིག་མའི་ངང་བསྐྱངས་པས་སོགས་ནི་ཡུལ་སེམས་གཉིས་མེད་པར་དེར་
ཅོག་གེར་བཞག ཅེས་གསུངས་པ་ལྟར་དགོས་པ་ཡིན་གསུངས། ཅེས་པ་འདིའང་ཆུ་སྤྲེལ་
ལོར། གདོད་མའི་མགོན་པོ་འོད་གསལ་སྤྲུལ་པའི་རྡོ་རྗེའི་ཕྲིན་ལས་ཀྱི་སྤྲུལ་པའི་རྣམ་རོལ་དུ་དམ་པའི་
སྐྱེ་བུ་དུ་མས་མངའ་གསོལ་བ། འཁོར་ལོ་གསུམ་གྱི་ཕྲིན་ལས་བཟང་པོས་བཀའ་བབས་ཀྱི་བསྟན་པའི་
རྒྱལ་མཚན་ཀུན་ཏུ་བསྒྲེངས་པ་ལ་འགྲན་ཟླ་ཐམས་ཅད་དང་བྲལ་པ། ངེས་པ་དོན་གྱི་ཀུན་ཏུ་བཟང་པོ་
དང་རྣམ་དབྱེར་མ་མཆིས་པ་དང་། མཆོག་སྤྲུལ་རིན་པོ་ཆེ་འཇམ་དབྱངས་ཆོས་ཀྱི་བློ་གྲོས་གཙུག་ལག་ལུང་
རིག་སྨྲ་བའི་སེང་གེ་རིས་མེད་བསྟན་པའི་རྒྱལ་མཚན་དཔལ་བཟང་པོའི་ཞལ་སྔ་ནས་སྙིང་ཐིག་ཆེན་པོ་
འདིའི་སྨིན་གྲོལ་གྱི་ཆོས་བཀའ་ཡོངས་སུ་རྫོགས་པ་ཞག་ཉེར་གཅིག་གི་བར་ཞིབ་རྒྱས་སུ་བསྩལ་སྐབས་སྨོས་
བན་མཁྱེན་སྨིན་གླིང་མཁན་ཆེན་ནོར་པས་གསུང་ཟབ་གང་ཟིན་བརྗེད་ཐོར་བཀོད་པ་འདིས་ཀྱང་ཐེག་མཆོག་
ཨ་ཏིའི་བསྟན་པ་ཕྱོགས་ནས་ཕྱོགས་སུ་དར་བར་རྒྱུར་གྱུར་ཅིག། །།སརྦ་མངྒ་ལཾ།།
-97 -



ལྕེ་བཙུན་སྙིང་ཐིག དེ ་
༄༅། །ལྕེ་བཙུན་ཆེན་པོ་བི་མའི་ཟབ་ཏིག་གི་བརྒྱུད་འདེབས་
གྲུབ་གཉིས་ཆར་འབེབས་བཞུགས་སོ། །
ཆོས་སྐུ་ཀུན་བཟང་དྲུག་པ་རྡོ་རྗེ་འཆང་། །ལོངས་སྐུ་རྡོར་སེམས་གསང་བདག་རྡོ་རྗེ་
འཛིན། །དགོངས་བརྒྱུད་བླ་མ་རྣམས་ལ་གསོལ་བ་འདེབས། །ཀ་དག་གནས་
ལུགས་རྟོགས་པར་བྱིན་གྱིས་རློབས། །དགའ་རབ་རྡོ་རྗེ་མཉྫ་མི་ཏྲ་དང༌། །བྲི་སིང་ཛྙཱ་
ན་སུ་ཏྲ་བི་མ་ལ། །བརྡ་བརྒྱུད་བླ་མ་རྣམས་ལ་གསོལ་བ་འདེབས། །ལྷུན་གྲུབ་སྣང་
བཞི་མཐར་ཕྱིན་བྱིན་གྱིས་རློབས། །ཏིང་འཛིན་བཟང་པོ་བློ་གྲོས་དབང་ཕྱུག་་་་་་་
དང༌། །ལྡང་མ་ལྷུན་རྒྱལ་སི་ཧེ་ཤྭ་རའི་ཞབས། །སྙན་བརྒྱུད་བླ་མ་རྣམས་ལ་གསོལ་
བ་འདེབས། །ཟུང་འཇུག་གྲུབ་མཐའ་སྙོགས་པར་གསོལ་བ་འདེབས། །མཁས་་་་་
ཤིང་གྲུབ་བརྒྱའི་གཙུག་གི་རྒྱན་གཅིག་པུ། །སྔ་འགྱུར་བཀའ་བབས་བདུན་གྱི་ཤིང་
རྟ་ཆེ། །ཁྱབ་བདག་འོད་གསལ་སྤྲུལ་པའི་རྡོ་རྗེ་ལ། །གསོལ་བ་འདེབས་སོ་སྐུ་་་་
གསུམ་མངོན་གྱུར་ཤོག །འདས་དང་མ་བྱོན་ད་ལྟར་བཞུགས་པ་ཡི། །བརྒྱུད་གསུམ་
ངོ་བོ་དྲན་པས་གདུང་སེལ་བ། །རྩ་བའི་བླ་མའི་ཞབས་ལ་གསོལ་བ་འདེབས། །
མཁྱེན་བརྩེ་ནུས་པའི་རྩལ་ཆེན་བསྐྱེད་དུ་གསོལ། །དེ་ལྟར་གསོལ་འདེབས་སྨོན་་་་་
པའི་གནས་འགྲུབ་ནས། །དོན་གཉིས་ལྷུན་གྲུབ་སྐུ་གསུམ་མངོན་གྱུར་ཏེ། །ཟུང་
འཇུག་འཕོ་ཆེན་དྭངས་མའི་སྐུར་འགྲུབ་ནས། །ཁམས་གསུམ་འཁོར་བ་དོང་ནས་
སྤྲུགས་གྱུར་ཅིག །ཞེས་པའང་སྔགས་རིག་འཛིན་པ་སྣ་ཚོགས་རང་གྲོལ་གྱིས་གང་ཤར་གསོལ་བ་
བཏབ་པ་དགེའོ།། །།དགེའོ། །དགེའོ།། འོ ་ན་ཁྱོ ད་འདོད། འོ་
- 98-



བརྒྱུད་འདེབས་ཞལ་སྐོང་།
༄༅། །ལྕེ་བཙུན་ཆེན་པོ་བི་མའི་ཟབ་ཏིག་གི་བརྒྱུད་འདེབས་
ལ གྲུབ་གཉིས་ཆར་འབེབས་ཞལ་སྐོང་ནི།
འོད་གསལ་སྤྲུལ་པའི་རྡོ་རྗེའི་འཕྲོས། བཀའ་གཏེར་རྒྱས་ཆོས་ཀྱི་གསང་མཛོད་འཛིན། །
བསྟན་འགྲོའི་སྐྱབས་གཅིག་མཚུངས་ཟླ་མ་མཆིས་པ། །འཇམ་མགོན་བླ་མ་པདྨ་
གར་དབང་ལ། །གསོལ་བ་འདེབས་སོ་སྨིན་གྲོལ་ཡོངས་རྫོགས་ཤོག །ཟབ་གཏེར་
རྒྱ་མཚོར་དབང་ཐོབ་འགྲོ་བ་འདུལ། །རིག་འཛིན་མཁས་གྲུབ་གངས་ཅན་ཕན་་་་་་
བདེའི་དཔལ། །སྤྲུལ་པའི་གཏེར་ཆེན་ལས་རབ་གླིང་པ་ལ། གསོལ་བ་འདེབས་སོ་
དགོངས་བརྒྱུད་ཡེ་ཤེས་སྩོལ། །རྡོ་རྗེ་སྙིང་པོའི་དགོངས་སྤྱོད་མཐའ་རུ་ཕྱིན། །ཐེག་
མཆོག་ཆོས་ཀྱི་རྒྱལ་ཁབ་དབང་མཛད་པ། ། ག་ང་བ་མ་
གདོད་མའི་མགོན་པོ་པདྨ་བི་ཛ་ལ། །གསོལ་བ་འདེབས་སོ་རྟོགས་གྲོལ་དུས་མཉམ་
མཛོད། །རང་སྣང་རིས་མེད་ཀ་དག་དགོངས་པ་རྟོགས། །འོད་གསལ་ལྷུན་གྲུབ་
སྣང་བཞི་མཐར་ཕྱིན་པ། །རིག་འཛིན་ཆེན་པོ་སྣ་ཚོགས་རང་གྲོལ་ལ། །གསོལ་བ་
འདེབས་སོ་ཆོས་ཟད་མངོན་འགྱུར་མཛོད། །མཁྱེན་བརྩེའི་ཡེ་ཤེས་གཏེར་ལ་རང་
དབང་ཐོབ། །སྙིགས་དུས་བསྟན་འགྲོའི་སྐྱབས་མགོན་ཐམས་ཅད་མཁྱེན། །གསོལ་
བ་འདེབས་སོ་ཉམས་རྟོགས་རྩལ་རྫོགས་མཛོད། །ཀུན་མཁྱེན་བླ་མའི་ཐུགས་རྗེའི་
བྱིན་བརླབ་ཐོབ། །རིས་མེད་ཆོས་ཀྱི་བདུད་རྩིའི་སྐལ་བཟང་གྱུར། །འགྱུར་མེད་་་་་
ཐེག་མཆོག་བསྟན་པའི་རྒྱལ་མཚན་ལ། །གསོལ་བ་འདེབས་སོ་བྱིན་བརླབ་དངོས་
གྲུབ་སྩོལ། །འདས་དང་མ་བྱོན་སོགས་སྦྲེལ་ནས་དཀྱུས་ལ་འཇུག་གོ །ཅེས་པའང་ཐེག་མཆོག་
སྙིང་པོའི་རྣལ་འབྱོར་ཤྲཱི་སེང་བྲག་སྤྲུལ་སྐུ་ངག་དབང་ཆོས་ཀྱི་རྒྱལ་མཚན་ནས་ཆེད་དུ་གསུང་བསྐུལ་
ངོར་མངྒ་ལས་བྲིས་པ་འབྲེལ་ཚད་ཀུན་བཟང་དགོངས་ཀློང་མངོན་དུ་བསྐྱེད་པའི་རྒྱུར་གྱུར་ཅིག། །།
- 99 -



ལྕེ་བཙུན་སྙིང་ཐིག་
༄༅། །གསང་བ་དོན་གྱི་ཕྲིན་ལས་ཁྲིགས་སུ་བསྡེབ་པ་ཡེ་
ཤེས་ལམ་བཟང་ཞེས་བྱ་བ་བཞུགས་སོ། །
ན་མོ་བཛྲ་གུ་རུ་ཡེ། གདོད་མའི་མགོན་པོ་རྒྱལ་བ་འོད་མི་འགྱུར། །ཇི་སྙེད་གདུལ་བྱའི་མོས་ངོར་
ཆུ་ཟླའི་གར། །རིགས་བདག་འོད་གསལ་སྤྲུལ་པའི་རྡོ་རྗེའི་ཞབས། །སྙིང་དབུས་མི་ཤིགས་ཐིག་ལེར་
རྟག་ཏུ་བསྙེན། །བཀའ་བབས་འཕགས་ནོར་གྲངས་ལྡན་ནམ་མཁའི་མཛོད། །དྲུག་པ་རྗེས་དྲན་ཡང་
གསང་གདམས་པ་ཡི། །གསང་བ་དོན་གྱི་ཕྲིན་ལས་བཀླག་ཆོག་ཏུ། །ཆོ་ག་ཡེ་ཤེས་ལམ་བཟང་་་པད་
འདིར་གསལ་བྱ། །
ཞེས་གཞུང་རྩ་བ་ལས། ཨེ་མ་ཨེ་མ་མ་འོངས་པ་ཕྱི་མ་ཕྱི་མའི་དུས་ཀྱི་ཚེ་སྙིང་ཐིག་སྙིང་པོའི་དོན་ལ་
སྤྱོད་པའི་རྣལ་འབྱོར་པ་རྣམས་ཀྱིས་ཚེ་འདི་ཁོ་ན་ལ་གྲོལ་བར་འདོད་ན་ལྕེ་བཙུན་སཾ་ཧེ་ཤྭ་ར་བདག་
ཉིད་བསྒོམ་པར་བྱའོ༔ ཞེས་པའི་དོན་ཉམས་སུ་ལེན་པར་འདོད་པ་ལ། སྦྱོར་བ། དངོས་གཞི། རྗེས་
ཀྱི་རིམ་པ་གསུམ་ལས། དང་པོ། དབེན་ཞིང་ཉམས་དགའ་བའི་གནས་སུ་ལས་དང་པོ་པས་མདུན་
དཀྱིལ་བླ་གཏོར་ཆུ་གཉིས་སྔོན་འགྲོའི་ཉེར་སྤྱོད་སྨན་རཀ་གཏོར་མ་སྔོན་གཏོར་དཀར་བགེགས་་་་་
གཉིས་དང་ཐུན་མཚམས་ཀྱི་ཚོགས་མཆོད་སོགས་འདུ་བྱ། སྟན་བདེ་བ་ལ་བསམ་གཏན་ཀྱི་སྤྱོད་ལམ་
དང་ལྡན་པས་འཁོད་དེ། སེམས་ཅན་ཐམས་ཅད་ཀྱི་དོན་དུ་གདན་ཐོག་འདི་ཉིད་ནས་སྣང་བཞི་་་་
མཐར་ཕྱིན་པར་བྱ་སྙམ་པའི་སེམས་བསྐྱེད་དང་ལྡན་པས། སྐྱབས་ཡུལ་བླ་མ་དང་བི་མ་ལ་དབྱེར་་་་་
མེད་སྐྱབས་གནས་ཀུན་འདུས་ཀྱི་ངོ་བོར་བཞུགས་པར་མོས་པས། སྐྱབས་སུ་འགྲོ་བ་ནི། ཨ ཀ་
དག་གཏིང་གསལ་ཆོས་ཀྱི་སྐུ༔ ལྷུན་གྲུབ་རིག་རྩལ་ལོངས་སྤྱོད་རྫོགས༔ དབྱེར་་་་
མེད་ཐུགས་རྗེ་སྤྲུལ་པའི་སྐུར༔ རང་ངོ་ཤེས་པས་སྐྱབས་སུ་མཆི༔ ལན་གསུམ་་་་་
སེམས་བསྐྱེད་ནི། ཧོ༔ གློ་བུར་འཁྲུལ་པའི་འགྲོ་བ་ཀུན༔ གདོད་ནས་རྣམ་དག་་་་་་་་
དབྱིངས་ཀྱི་ངང་༔ ཡེ་ཤེས་རིག་པས་རང་གྲོལ་ཕྱིར༔ ཅོག་བཞག་ཆེན་པོར་སེམས་
-100-



ཀུན་བཟང་དོན་ཕྲིན།
བསྐྱེད་དོ༔ ལན་གསུམ། ཚོགས་བསགས་ནི། ཨ༔ སྣང་བཞི་མཐར་ཕྱིན་བླ་མ་ལ༔ འདུ་
འབྲལ་མེད་པར་ཕྱག་འཚལ་ལོ༔ རླུང་སེམས་དག་པའི་མཆོད་སྤྲིན་འབུལ༔ སྡིག་
ལྟུང་འདུས་མ་བྱས་པར་བཤགས༔ གཉིས་འཛིན་བྲལ་བས་རྗེས་ཡི་རང་༔ བརྗོད་
མེད་ཆོས་འཁོར་བསྐོར་བཞིན་དུ༔ ཡོངས་གྲུབ་ཆེན་པོར་བཞུགས་གསོལ་འདེབས༔
དགེ་ཚོགས་འོད་གསལ་དབྱིངས་སུ་བསྔོ༔ ཚོགས་ཞིང་རང་ལ་བསྟིམ། སྒྲིབ་སྦྱོང་ནི། ཨ་
བདག་ཉིད་ཐ་མལ་ལུས་ཀྱི་སོགས། བསྲེག་སྦྱང་གི་དམིགས་གནད་དང་བཅས་ཡི་གེ་བརྒྱ་པ་
དང་། ཨོཾ་བཛྲ་ས་ཏཱ་ཨཱ༔ ཅི་རིགས་བཟླས་ལ་མཐར་དམིགས་མེད་ཀྱི་ངང་དུ་དར་ཅིག་བཞག་་་་་
སླར་ཚོགས་བསགས་ཀྱི་སླད་དུ། མཐར་ནི་ཡེ་ཤེས་སོགས། རྫོགས་སྦྱངས་སྨིན་གསུམ་དམིགས་
གནད་བཅས་མཐར་མ་ཧཱ་སུ་ཁ་བཛྲ་ས་ཏཱ་ཨ་ཧཾ༔ བརྗོད་པའི་རྐྱེན་གྱིས་རང་རྡོ་རྗེ་སེམས་དཔར་
གྱུར་པར་བསམ། དེ་ནས་གནས་འགྱུར་གྱི་ཚུལ་དུ། རང་ཉིད་སྐད་ཅིག་གི་དཔལ་ཆེ་མཆོག་
ཧེ་རུ་ཀ་མཐིང་ནག་རྡོ་རྗེ་དང་དུང་ཁྲག་འཛིན་པ་ཡབ་ཡུམ་ཝལ་གྱིས་གསལ་ལད་་་་་་
དཀར་གཏོར་རཾ་ཡཾ་ཁཾ་གིས་བསང་སྦྱངས། ཧཱུཾ་ལས་རིན་པོ་ཆེའི་སྣོད་དུ་གཏོར་མ་བདུད་་་་
རྩིའི་རང་བཞིན་ཁ་དོག་དྲི་རོ་ནུས་པ་ཕུན་སུམ་ཚོགས་པར་གྱུར། ཨོཾ་ཨཱ་ཧཱུཾ་ཧོ༔ ལན་
གསུམ་གྱིས་བརླབ། བྷཱུ་མི་པཱ་ཏི་ས་པ་རི་ཝ་ར་བཛྲ་ས་མཱ་ཛས་བཀུག ཨཱ་ཀཱ་རོ་སོགས་ལན་
གསུམ་གྱི་ཕྱག་རྒྱ་དང་བཅས་བསྔོས་ལ། གང་དག་འདིར་གནས་སོགས། མཆོད་སྦྱིན་་་་་་
གཏོར་མ་སོགས་ཕྲིན་ལས་བཅོལ་ལ་གཏོར་མ་ཕུལ། བགེགས་གཏོར་རཾ་ཡཾ་ཁཾ་གིས་བསང་སྦྱངས།
ཨོ་ཨཱཧཱུྃ་ཧོས་བརླབ། ར ང་
ཨོཾ་སརྦ་བྷཱུ་ཏ་ཨ་ཀརྱ་ཛས་མགྲོན་བཀུག ཨོཾ་སརྦ་བིགྷཱན་བ་ལིཾ་ཏ་ཁཱ་ཧི༔ ལན་གསུམ་་་་་
གྱིས་བསྔོས་ལ། ཨ༔ ཡིད་བྱེད་ལྟར་སྣང་བགེགས་ཀྱི་ཚོགས༔ རང་བཞིན་བདེན་མེད་
གཏོར་མ་ལོངས༔ འཁོར་ཡུག་འོད་གསལ་ཕྱག་རྒྱ་ལས༔ མི་འདའ་རྡོ་རྗེའི་མཚམས་
བཅད་དོ༔ ཧཱུྃ་ཧཱུྃ་ཨ བགེགས་གཏོར་དོར། མཆོད་པ་བྱིན་རླབས་ནི། ཨ༔ ཡེ་ཤེས་་་་་་་
དབྱིངས་ལས་རིག་པའི་རྩལ༔ ལྷུ་ན་གྲུབ་ཆེན་པོར་བྱིན་རླབས་པས༔ སྣང་སྲིད་་་་་་
གཞིར་བཞེངས་མཆོད་པའི་སྤྲིན༔ འཕེལ་འགྲིབ་བྲལ་བའི་རྒྱན་དུ་ཤར༔ ཨོཾ་ཨཱཧཱུྃ་
- 101 -



ལྕེ་བཙུན་སྙིང་ཐིག
ཨ་ལ་ལ་ཧོ༔ གཉིས་པ་ལྷ་བསྐྱེད་པ་ནི། ཀ་དག་གཏིང་གསལ་དེ་བཞིན་ཉིད༔ ལྷུན་གྲུབ་
ཀུན་སྣང་རིག་པ་ཤར༔ ཟུང་འཇུག་རྡོ་རྗེ་ལུ་གུ་རྒྱུད༔ ཟག་མེད་ཡེ་ཤེས་འབྱུང་བའི་
རྒྱུ༔ ཆོས་ཉིད་མངོན་སུམ་ཡུམ་ལྔའི་ཀློང་༔ ཉམས་སྣང་གོང་འཕེལ་གཞལ་ཡས་་་་་་
དབུས༔ རིག་པ་ཚད་ཕེབས་ཕྱག་རྒྱའི་གཟུགས༔ བློ་འདས་ཆོས་ཟད་ངོ་བོ་ཉིད༔
འཇའ་ལུས་འཕོ་ཆེན་རྡོ་རྗེའི་སྐུ༔ མ་འཁྲུལ་གདོད་མའི་ཧེ་རུ་ཀ༔ སོ་ཧེ་ཤྭ་ར་རྣལ་
འབྱོར་དབང་༔ དམར་སྨུག་ཁྲོ་འཛུམ་སྒེག་པའི་ཉམས༔ རྡོ་རྗེའི་སྐྱིལ་ཀྲུང་མཉམ་
གཞག་ཅན༔ འོད་གསལ་ལྟ་སྟངས་དབྱིངས་ལ་གཟིར༔ དར་དང་རིན་ཆེན་རུས་
པའི་རྒྱན༔ བརྟུལ་ཞུགས་གྲུབ་པའི་ཕྱག་རྒྱས་སྤྲས༔ བ་སྤུའི་ཁུང་བུ་ཐམས་ཅད་
ནས༔ འོད་གསལ་རྡོ་རྗེའི་མེ་འོད་དང་ ༣ པ་ བ་
རིག་རྩལ་ཁྲོ་ཆུང་སྐར་ལྟར་འཕྲོ༔ སྟེང་འོག་ཕྱོགས་མཚམས་ཐམས་ཅད་དུ༔ སྣང་
སྲིད་འོད་ལྔར་འཁྲུགས་པའི་དབྱིངས༔ རྩ་རྒྱུད་བླ་མ་སྤྲིན་ལྟར་གཏིབས༔ ཡི་དམ་
མཁའ་འགྲོ་བསམ་མི་ཁྱབ༔ རྡོ་རྗེའི་ཆོས་སྲུང་ལས་ལ་འདུ༔ སྨིན་མཚམས་ཆོས་ཀྱི་
འབྱུང་གནས་དབུས༔ བདེ་ཆེན་ཐིག་ལེ་འོད་དུ་འབར༔ དེ་ཡི་ནམ་མཁར་ཐིག་ལེའི་
ཀློང་༔ གདོད་མའི་མགོན་པོ་བི་མ་ལཿ དཀར་གསལ་གཟི་བརྗིད་མཚུངས་པ་མེད༔
ཤངས་རྩེར་སྐྱེ་མེད་ཨ་ཡིས་མཚན༔ མཉམ་གཞག་ཐོད་པ་བཅུད་བཀང་བསྣམས༔
དར་སྔོན་སྟོད་གཡོགས་ཆོས་གོས་གསོལ༔ མངོན་སུམ་བྱིན་བརླབས་འོད་ཀྱི་སྐུ༔
འཁོར་འདས་ཐམས་ཅད་ཟིལ་གནོན་པ༔ རིག་པ་རང་བྱུང་དཀྱིལ་འཁོར་ལྷ༔
སྣང་སྟོང་ཟུང་འཇུག་ཆེན་པོའི་ངང་༔ མ་བཅོས་ཐིག་ལེ་གཅིག་ཏུ་འཁྱིལ༔ དབང་་་་བས་
བསྐུར་རྒྱས་གདབ་ནི། ཨ༔ རྩ་རླུང་ཐིག་ལེའི་རྟོག་ཚོགས་ཀུན༔ རྡོ་རྗེ་གསུམ་དུ་རྒྱས་
གདབ་ཅིང་༔ འོད་ལྔ་རྣམ་པར་དག་པའི་སྐུ༔ ཡེ་ཤེས་ལྔ་རུ་དབང་བསྐུར་རོ༔ ཨོ་
ཨཱཧཱུྃ༔ ཨོཾ་ཨཱཧཱུྃ་སྭཱ་ཧཱ༔ སྤྱན་འདྲེན་སྤོས་རོལ་དབྱངས་དང་བཅས། ཨ༔ ངོ་བོ་ཆོས་
སྐུའི་གཞལ་ཡས་ནས༔ ཀ་དག་བླ་མ་གཤེགས་སུ་གསོལ༔ རང་གྲོལ་ཆེན་པོར་བྱིན་
ཕོབས་ལ༔ འཁྲུལ་པ་དག་པའི་དབང་མཆོག་སྐུར༔ རང་བཞིན་ལོངས་སྐུའི་ཞིང་
• 102 -



ཀུན་བཟང་དོན་ཕྲིན།
ཁམས་ནས༔ ལྷུན་གྲུབ་བླ་མ་གཤེགས་སུ་གསོལ༔ རིག་རྩལ་ཆེན་པོར་བྱིན་ཕོབས་
ལ༔ ཡེ་ཤེས་རྒྱས་པའི་དབང་མཆོག་སྐུར༔ ཐུགས་རྗེ་སྤྲུལ་པའི་དཀྱིལ་འཁོར་ནས༔
དབྱེར་མེད་བླ་མ་གཤེགས་སུ་གསོལ༔ སྣང་སྲིད་བཞིར་བཞེངས་བྱིན་ཕོབས་ལ་
འཇའ་ལུས་རྡོ་རྗེའི་དབང་མཆོག་སྐུར༔ ཧཱུྃ་ཧཱུྃ༔ ཡུལ་གྱི་མིང་ནི་བདེ་བ་ཆེ༔ མཁའ་
འགྲོ་གསང་བའི་གནས་མཆོག་ནས༔ གདོད་མའི་མགོན་པོ་ཧེ་རུ་ཀ༔ སཾ་ཧེ་ཤུ་་་་་
གཤེགས་སུ་གསོལ༔ ཁྱེད་ཀྱི་རྗེས་སུ་བདག་སྒྲུབ་ན༔ བྱིན་གྱིས་བརླབ་ཕྱིར་གནས་
འདིར་དགོངས༔ གློ་བུར་འཁྲུལ་པའི་བར་ཆད་སོལ༔ འདུ་འབྲལ་མེད་པར་དབང་
སྐུར་ཅིག༔ ཨོྃ་ཨཱ༔ཧཱུྃ་གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ ཞེས་སྤྱན་དྲངས། ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་གིས་བྱིན་
བསྡུ། བཞུགས་གསོལ་ནི། ཨ༔ དབྱིངས་ནས་སྤྱན་དྲངས་ཡེ་ཤེས་པ༔ རིག་རྩལ་ལས་
བྱུང་དམ་ཚིག་གི༔ ཕྱག་རྒྱའི་དཀྱིལ་འཁོར་ཆེན་པོ་འདིར༔ བྱང་ཆུབ་བར་དུ་བརྟན་
པར་བཞུགས༔ ཛ་ན་ཏིཥྛ་ཨ༔ ཕྱག་འཚལ་བ་ནི། ཨ༔ ནང་གསལ་གཞོན་ནུ་བུམ་སྐུ་
ལས་ རིག་པ་མི་འགྱུར་དཀྱིལ་འཁོར་ཤར༔ རང་ངོ་ཤེས་པའི་བརྡ་ཡི་ཕྱག༔ བླང་
དོར་མེད་པའི་ངང་དུ་འཚལ༔ ཨ་ལ་ལ་ཧོ༔ མདུན་གྱི་བི་མ་ལ་བླ་མ་དང་གཉིས་སུ་མེད་པར་
མོས་ལ། མོས་གུས་གདུང་བས་དབྱངས་དང་བཅས། འོད་གསལ་སྣང་བཞི་སོགས། ཨོ་་་་
ཨཱ༔ཧཱུྃ་གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ སྙིང་པོ་ཅི་རིགས་པར་བཟླས་བཞིན་དབང་བཞི་བླང་བའི་་་་་་
དམིགས་པ་ཡང་ཡང་བྱ། མཐར་སྤྲོ་ན་བརྒྱུད་པའི་གསོལ་འདེབས་ཀྱང་འདོན། གང་ལྟར་བླ་མའི་
དཔྲལ་བའི་ཨོ་ལས་སོགས༔ སྐལ་པ་ཅན་དུ་བྱས་སོ་བརྗོད་ཅིང་བསམ་ལ། དེ་ནས་བླ་མ་
འོད་དུ་ཞུ་ནས་སྨིན་མཚམས་ཀྱི་དགའ་བ་འཁྱིལ་བའི་དབུས་སུ་ཐིམ་པས་ཐིག་ལེ་་་
དཀར་པོ་ཨ་ཡིག་གིས་མཚན་པ་སྲན་མ་ཙམ་དུ་གྱུར་བར་བསམ་ལ། ཕྱི་ནང་གི་མཆོད་་་་
པས་ཆོས་ཀྱི་དབྱིངས་གང་བར་མོས་ཏེ། ཨ༔ ཡུལ་དང་དབང་པོའི་རྟོག་ཚོགས་ཀུན་་་་་
མཆོད་པའི་ཕྱག་རྒྱ་ཆེན་པོར་རྫོགས༔ རིག་པ་རང་སྣང་རྣམ་འཕྲུལ་གྱིས༔ ཆོས་་་་་
དབྱིངས་རྒྱས་པར་བཀང་སྟེ་འབུལ༔ ཨོཾ་ཨཱ་ཧཱུྃ་ཛྙཱ་ན་དྷཱ་ཏུ་པཱུ་ཛ་ཧོ༔ ཨ༔ སྣང་སྲིད་་་་
ཐམས་ཅད་ཀློང་ལྔའི་དབྱིངས༔ ཡེ་ཤེས་རང་གསལ་འདོད་ཡོན་ཚོགས༔ སྨན་་་་
- 103 -



ལྕེ་བཙུན་སྙིང་ཐིག
གཏོར་རཀྟ་བྱང་ཆུབ་སེམས༔ ཉི༌
གསལ་སྟོང་འདུས་མ་བྱས་པར་བཞེས༔ ཨོཾ་ཨཱཙཱཧཱུྃ༔ ཨ༔ ཀ་དག་ངང་དུ་ཆོས་ཀུན་
སྦྱོར༔ ལྷུན་གྲུབ་རིག་པས་གཟུང་འཛིན་བསྒྲལ༔ ཟུང་འཇུག་འོད་གསལ་རྫོགས་པ་
ཆེ༔ སྤང་བླང་བསལ་བཞག་བྲལ་བར་མཆོད༔ ཨ་ཨ༔ བག་མེད་རྡོ་རྗེ་གསུམ་གྱི་བདག་
ཉིད་ཀྱི་ཡོན་ཏན་དྲན་པས་བསྟོད་པ་ནི། ཨོཾ༔ བརྟན་གཡོའི་གཟུགས་རྣམས་ཐམས་ཅད་་་་་
ཀུན༔ སྣང་སྟོང་འདུས་མ་བྱས་པར་ཐིམ༔ ཟག་པ་ཟད་པའི་འོད་ཀྱི་ལུས༔ ཕྱག་་་་་
འཚལ་ཡེ་ཤེས་སྐུ་མཆོག་ལ༔ ཨ ཕྱི་ནང་སྒྲ་སྐད་ཇི་སྙེད་པ༔ གྲགས་སྟོང་འགྲོ་འོང་
བྲལ་བར་ཐིམ༔ འབྱུང་བ་རང་དྭངས་གཞོམ་མེད་སྐད༔ ཕྱག་འཚལ་རྡོ་རྗེའི་གསུང་
མཆོག་ལ༔ ཧཱུྃ༔ གློ་བུར་གཟུང་འཛིན་རྟོག་པའི་ཚོགས༔ རིག་སྟོང་འོད་གསལ་་་་་
དབྱིངས་སུ་ཐིམ༔ དྲན་པ་རང་གྲོལ་གཉུག་མའི་ཡིད༔ ཕྱག་འཚལ་གདོད་མའི་་་་་་
གནས་ལུགས་ལའོ༔ དེས་བྱིན་རླབས་འཇུག་པའི་ཐབས་ཁྱད་པར་ཅན་ཕྱི་གསོལ་འདེབས་ལམ་
གྱི་དབང་གི་རིམ་པ་གྲུབ། ནང་རྣལ་འབྱོར་གསུམ་གྱི་རིམ་པ་ཉམས་སུ་ལེན་པ་ལ། བདག་སི་ཧེ་ཤྭ་ར་
སྐུ་མདོག་ཕྱག་རྒྱ་བཞུགས་སྟངས་རྒྱན་ཆ་སོགས་རེ་རེ་བཞིན་གསལ་བ་ལ་སེམས་གཟུང་། དེ་ལ་
གོམས་པ་ན་སྐུ་སྤྱིའི་དབྱིབས་ལྷའི་གསལ་སྣང་འཇའ་ཚོན་ལྟ་བུ་ལ་ཡུན་རིང་དུ་མཉམ་པར་འཇོག དེ་
ནས་སྨིན་མཚམས་ཀྱི་ཆོས་འབྱུང་དགའ་བ་འཁྱིལ་བའི་དབུས་ཀྱི་ཐིག་ལེ་ཨས་མཚན་པ་ལ་སེམས་
འཛིན་ལ་གསལ་བརྟན་གྱི་ཉམས་འབྱུང་བ་ནི་སྐུ་ཕྱག་རྒྱ་ལྷའི་རྣལ་འབྱོར་རོ། །གསུང་བཟླས་བ་
སྔགས་ཀྱི་རྣལ་འབྱོར་ནི། ཨ ཨོཾ་ནི་ངོ་བོ་ཆོས་ཀྱི་སྐུ༔ ཨཎྜཡིག་རང་བཞིན་ལོངས་སྤྱོད་
རྫོགས༔ ཧཱུྃ་ནི་ཐུགས་རྗེ་སྤྲུལ་པའི་སྐུ༔ བཛྲ་དབྱེར་མེད་ཀློང་འདས་དབྱིངས༔ གུ་རུ་
ཡེ་ཤེས་བླ་མར་ཤར༔ སཾ་ཧེ་ཤྭ་ར་འཇིགས་མེད་པཿ དཀྱིལ་འཁོར་དབང་ཕྱུག་ཆེན་
པོར་བཞེངས༔ སིདྡྷི་དབྱིངས་རིག་དངོས་གྲུབ་མཆོག༔ ཧཱུྃ་གིས་བདག་དང་གཉིས་
སུ་མེད༔ ཕྱི་སྣོད་ཀློང་ལྔ་དབྱིངས་ཀྱི་དལ༔ ནང་བཅུད་ལྷུན་གྲུབ་རིག་པའི་ལྷ༔ སྒྲ་
གྲགས་འགྲོ་འོང་བྱ་རྩོལ་བྲལ༔ དྲན་རྟོག་ཀ་དག་ཟང་ཐལ་དང་༔ མི་གཡོ་མི་སྨྲ་་་་་
བསམ་བརྗོད་བྲལ༔ ཁྱབ་བརྡལ་ཆེ་པོའི་ངང་ནས་བཟླ༔ ཞེས་དགོངས་པའི་སྲོག་བཟུང་
- 104 -



ཀུན་བཟང་དོན་ཕྲིན།
ལ། ཨོཾ་ཨཱཿཧཱུྃ་བཛྲ་གུ་རུ་སིཾ་ཧེ་ཤྭ་ར་སིདྡྷི་ཧཱུྃ་ཧཱུྃ་ཧཱུྃ༔ དབྱངས་དང་བཅས་ཅི་རིགས་པར་བཟླ་བ་དང་་་་
རླུང་གི་འབྱིན་འཇུག་གནས་གསུམ་སྔགས་ཀྱི་སྒྲར་ཤེས་པ་དང་། བར་རླུང་ཁ་སྦྱར་ཏེ་ཡིད་བཟླས་
སམ་རྡོ་རྗེའི་བཟླས་པ་དལ་བུ་ལ་སེམས་འཛིན། སྐྱོན་སྨིན་མཚམས་ཀྱི་ཐིག་ལེ་ལས་འོད་ཟེར་འཕྲོས༔
དག་པའི་ཞིང་རབ་འབྱམས་ཐམས་ཅད་དུ་ཁྱབ༔ དེ་དག་ན་གནས་པའི་སྐྱབས་གནས་དཀོན་མཆོག་
རྒྱ་མཚོ་ཐམས་ཅད་དང་༔ ཁྱད་པར་དུ་འོད་གསལ་སྙིང་ཏིག་གི་བརྒྱུད་པའི་བླ་མ་རྣམས་ཀྱི་གསང་བ་
གསུམ་གྱི་བྱིན་རླབས་ཐམས་ཅད་སྐུ་དང་ཡིག་འབྲུ་ཕྱག་མཚན་གྱི་རྣམ་པར་ཆར་དྲག་ཏུ་བབས་པ་་་་་
ཙམ་དུ་སྤྱན་དྲངས་ནས་ཐིག་ལེ་ལ་ཐིམ་པས་ལུས་ཐམས་ཅད་ཁྱབ་པར་བསམ༔ ཡང་འཕྲོས་མ་དག་
པའི་ཞིང་ཁམས་རབ་འབྱམས་ཐམས་ཅད་ལ་ཁྱབ༔ དེ
བརྟན་གཡོ་སྣོད་བཅུད་ཐམས་ཅད་དག་པའི་ཞིང་ཁམས་རབ་འབྱམས་སུ་བསྒྱུར་བར་བསམ་ནས་་་
འཕྲོ་འདུའི་རྩལ་ཡང་ཡང་སྦྱོང་བ་ནི་གསུང་བཟླས་པ་སྔགས་ཀྱི་རྣལ་འབྱོར་རོ། །ཐུགས་འོད་གསལ་
ཡེ་ཤེས་ཀྱི་ཉམས་ལེན་ནི། སྣོད་བཅུད་ཞིང་ཁམས་སུ་གསལ་བ་ཐམས་ཅད་རིལ་གྱིས་བསྡུས་ཏེ་རང་
ལུས་ལ་གཞུག༔ དེ་ཡང་འོད་དུ་ཡལ་ཏེ་སྨིན་མཚམས་ཀྱི་ཐིག་ལེ་ལ་ཐིམ་པས་ཤིན་ཏུ་འོད་གསལ་
བར་བསམས་ལ་སེམས་ཡུན་རིང་དུ་འཇོག་པས་རྣམ་རྟོག་གི་རྦ་རླབས་ཞི་བའི་ཏིང་ངེ་འཛིན་མུ་མཐའ་
མེད་པར་སྐྱེའོ༔ མཐར་དེ་ཡང་གཞའ་ཚོན་མཁའ་ལ་ཡལ་བ་ལྟར་དམིགས་སུ་མེད་པའི་ངང་དུ་མཉམ་
པར་འཇོག་གོ༔ དེའི་ཚེ་འདི་ལྟར་ངེས་པར་བྱ་སྟེ༔ འདི་ལྟར་སྣང་བ་ཐམས་ཅད་བློས་བཀོད༔ བྱུང་
ཚོར་དང་བཅས་པའི་བློ་ནི་མེད་པར་གསལ་བར་སྣང་༔ དེའི་དབྱིངས་ནི་བསམ་པའི་ཡུལ་ལས་་་་་་་
འདས༔ སོ་སོ་རང་རིག་པའི་ཡེ་ཤེས་ཀྱི་མ་རྟེན་མེད་པར་མཐོང་པ་ནི་ཆོས་ཐམས་ཅད་ཀྱི་གནས་་་་་་
ལུགས་ཀ་དག་གཏིང་གསལ་འདུས་མ་བྱས་པའོ༔ དེ་ལྟར་ཁོང་དུ་ཆུད་པས་ནམ་མཁའི་རྣལ་འབྱོར་དུ་
བྱ་སྟེ་ མི་བསྒོམ་པའི་ཚུལ་གྱིས་དོན་དང་མི་འབྲལ་བ་ལ་བསླབ་བོ༔ ཚོགས་དྲུག་གི་སྣང་བ་བཀྲ་
ལམ་གྱིས་ཤར་ན་དེ་ལ་མི་དཔྱོད་པར་ཆོས་ཉིད་རང་གི་ངོ་བོའི་ངང་དུ་རྩོལ་བ་གློད་ལ་ལས་ཟིན་པའི་
སྐྱེས་བུ་ལྟར་སྤྱོད་དོ༔ དེའི་ཚེ་རླུང་སེམས་ཟིན་པའི་རྟགས་རྣམས་ཀྱང་རྩོལ་མེད་དུ་འབྱུང་ཞིང་འོད་
གསལ་བའི་ལྷག་མཐོང་གྲུབ་པས་ཞི་བར་གནས་པ་ཉིད་དོ༔ ཞེས་གསུངས་པ་ལྟར་ཉམས་སུ་ལེན།
ཐུན་མཚམས་སུ་སྤྲོས་མེད་ཚོགས་མཆོད་བྱ་བ་ནི། ཐབས་ཤེས་ཀྱི་རྫས་ཅི་འབྱོར་བཤམ་ལ། རཾ་ཡཾ་ཁཾ་
105 -



ལྕེ་བཙུན་སྙིང་ཐིག
གིས་བསང་། ཨོཾ་ཨཱཋཧཱུྃ་ཧོས་བྱིན་གྱིས་བརླབ། ཚོགས་རྫས་རིམ་པ་གསུམ་དུ་བཀྲོལ་བ་བ་བ་ས་པ་ལས་
ལ། ཨ༔ ཆོས་ཉིད་མངོན་སུམ་བྷནྡྷ་རུ༔ ཉམས་སྣང་གོང་འཕེལ་ཚོགས་གཏོར་་་་་་
བཤམས༔ རིག་པ་ཚད་ཕེབས་འདོད་ཡོན་སྤྲིན༔ བློ་འདས་གདོད་མའི་ལྷ་ལ་འབུལ་
མཆོད་པའི་ཕྱག་རྒྱ་ཆེན་པོར་བཞེས༔ ཡིད་བྱེད་མཚན་མའི་འཁྲུལ་པ་བཤགས༔
རླུང་སེམས་ཀ་དག་དབྱིངས་སུ་སྒྲོལ༔ རགས་ལུས་ལྷུན་གྲུབ་ཆེན་པོར་ཟློག༔ སྒོ།
ཡུལ་རླུང་རིག་འོད་གསལ་ངང་༔ སྣང་བཞི་མཐར་ཕྱིན་དངོས་གྲུབ་སྩོལ༔ ཨོཾ་ཨཱ༔ཧཱུྃ་
མ་ཧཱ་ཛྷཱ་ན་ག་ན་ཙཀྲ་པཱུ་ཛ་ཧོ༔ དང་པོའི་ཕུད་ལྷ་ལ་མཆོད། གཉིས་པ་དངོས་གྲུབ་ཏུ་རོལ་བ་ནི།
རྡོ་རྗེ་ཕུང་པོའི་གྲོང་ཁྱེར་དུ༔ གདོད་ནས་དག་པའི་དཀྱིལ་འཁོར་པ༔ ཆོས་ཉིད་
གསལ་ཁྱབ་ཆེན་པོའི་ངང་༔ ཟག་མེད་བདེ་བའི་ཕྱག་རྒྱས་རོལ༔ ཨ་ལ་ལ་ཧོ༔ ལྷག་
མ་ལ་བདུད་རྩི་བྲན་ལ། ཨོཾ་ཨཱཧཱུྃ་ཧོས་བརླབ། ཕོ་གྱིས་མགྲོན་བཀུག ཨ་ཀཱ་རོས་བསྔོས་ཏེ།
ཨ༔ དབྱིངས་ལས་ཡེ་ཤེས་རང་ཤར་བའི༔ ཨེ་ཀ་ཛ་ཊི་རལ་གཅིག་མ༔ འོད་གསལ་
རིག་པ་ཟང་ཐལ་སྐུ༔ ཁྱབ་འཇུག་ཆེན་པོ་སྒྲ་གཅན་འཛིན༔ ཟུང་འཇུག་དྭངས་མའི་
ཐིག་ལེ་འཛིན༔ རྡོ་རྗེ་དགྲ་འདུལ་ལེགས་པ་རྩལ༔ ཐུགས་རྗེའི་ཆོ་འཕྲུལ་བསམ་
ཡས་པ༔
འབུམ་ཕྲག་དྲེགས་པའི་སྡེ་ཚོགས་ཀུན༔ དགོངས་བརྡ་སྙན་ནས་བརྒྱུད་པ་ཡི༔ རྒྱལ་
བ་རིག་འཛིན་རྣལ་འབྱོར་དབང་༔ ཇི་སྙེད་འདུས་པའི་ཚོགས་ཆེན་དང་༔ འཁོར་
འདས་ཟིལ་གནོན་ཧེ་རུ་ཀ༔ དཔལ་ཆེན་སཾ་ཧེ་ཤྭ་ར་ཡིས༔ ཇི་ལྟར་བཀའ་བསྒོས་
དམ་བཞག་བཞིན༔ དུར་ཁྲོད་རོལ་བའི་གནས་འདིར་སྤྱོན༔ ཁམས་ལྔ་དག་པའི་
སྨན་ཕུད་དང་༔ འབྱུང་ལྔའི་དྭངས་མ་བ་ལིཾ་ཏ༔ དུག་ལྔ་བསྒྲལ་བའི་དམར་ཆེན་པོ༔
དཔལ་གྱི་ཕམ་ཕབས་ཆེན་པོར་བཞེས༔ ཚོགས་ལྷག་བཏེགས་ཏེ། ཐེག་མཆོག་ལམ་དུ་
ཞུགས་པ་ལ༔ གློ་བུར་བདུད་བཞིའི་བར་ཆད་ཟློག༔ འཁོར་འདས་རུ་ཤན་དབྱེ་བའི་
ཚེ༔ གཟུང་འཛིན་འཁྲུལ་བའི་ས་བོན་སྒྲོལ༔ རིག་པ་ཀ་དག་ལྟ་བ་ལ༔ ཡིད་བྱེད་
མཚན་མའི་རྟོག་པ་སྲུངས༔ རིག་རྩལ་མངོན་སུམ་སྣང་བའི་ཚེ༔ རླུང་སེམས་འགྱུ་བ་
-106 བ



ཀུན་བཟང་དོན་ཕྲིན།
དབྱིངས་སུ་ནོན༔ མཐར་ཐུག་གཞི་དབྱིངས་གཉུག་མའི་ཀློང་༔ གཞི་སྣང་རིག་པའི་
ཕྲིན་ལས་སྒྲུབས༔ ས་མ་ཡ་ཧོ༔ ཞེས་ཕྱི་རོལ་དུ་མཆོད། གསུམ་པ་རྗེས་ཀྱི་རིམ་པ་ལ། མཆོད་
བསྟོད་རྒྱས་བསྡུས་སྐབས་བསྟུན་བྱ། དངོས་གྲུབ་བླང་བ་ནི། ཨ མངོན་སུམ་ཡེ་ཤེས་ལས་
བྱུང་བའི༔ ཉམས་སྣང་གོང་འཕེལ་ཕོ་བྲང་ནས༔ ཚད་ཕེབས་དོན་གྱི་ལྷ་ཚོགས་ཀྱིས
བློ་འདས་ཆོས་ཟད་དངོས་གྲུབ་སྩོལ༔ མ་ཧཱ་གུ་རུ་ཀ་ཡ་ཝཱཀྐ་སརྦ་སིདྡྷི་ཕ་ལ་ཧོ་་་་
ཞེས་བསྒྲུབ་རྫས་ཡོད་ན་དངོས་གྲུབ་ཏུ་རོལ། བཤགས་པ་ནི། ཨ༔ གཟུང་འཛིན་རྣམ་རྟོག་་་་
ལས་བྱུང་བའི༔ ལས་དང་ཉོན་མོངས་སྡིག་སྒྲིབ་ཀུན༔ རང་བཞིན་སྐྱེ་མེད་ངང་ཉིད་
དུ༔ འཁོར་གསུམ་མཚན་མ་བྲལ་བར་བཤགས༔ ཡི་གེ་བརྒྱ་པ་བརྗོད། གནས་ལུགས་ཀྱི་
ངང་དུ་ཅི་གནས་སུ་མཉམ་པར་བཞག ཉེར་བསྡུ་ནི། ཨ༔ གཞི་སྣང་ཕྱག་རྒྱའི་དཀྱིལ་འཁོར་
ལྷ༔ གཞི་དབྱིངས་གདོད་མའི་ཀློང་དུ་ཐིམ༔ སླར་ཡང་ཕྱིར་གསལ་གཟུགས་ཀྱི་སྐུ༔
དུས་གསུམ་དུས་མེད་རྟག་ཏུ་ཤར༔ ཨ་ཨ་ཨ༔ བསྔོ་བ་དང་སྨོན་ལམ་ནི། ལྷུན་གྱིས་
གྲུབ་པའི་དགེ་ཚོགས་ཀུན༔ ཀ་དག་གཞོན་ནུ་བུམ་སྐུར་བསྔོ༔ ཟུང་འཇུག་ཁྱད་ཆོས་
དྲུག་ལྡན་གྱི༔ ཡེ་ཤེས་ཆེན་པོར་རོ་གཅིག་ཤོག༔ བཀྲ་ཤིས་ནི། ཧོ༔ ལྟ་བ་ངང་་་་་་་
བཞག་བློ་ལས་འདས༔ ཆོས་ཀྱི་སྐུ་ཡི་བཀྲ་ཤིས་ཤོག༔ སྒོམ་པ་མངོན་སུམ་ཚད་ལ་
ཕེབས༔ ལོངས་སྤྱོད་རྫོགས་སྐུའི་བཀྲ་ཤིས་ཤོག༔ སྤྱོད་པ་དབྱིངས་རིག་འདུ་འབྲལ་
མེད༔ སྤྲུལ་པའི་སྐུ་ཡི་བཀྲ་ཤིས་ཤོག༔ འབྲས་བུ་གཞི་སྣང་ཐིག་ལེ་ཆེར༔ དབྱེར་
མེད་ཆེན་པོའི་བཀྲ་ཤིས་ཤོག གཞན་ཡང་བཀྲ་ཤིས་ཅི་རིགས་བརྗོད་དོ། །དེ་ལྟར་ལྕེ་བཙུན་
སྙིང་ཏིག་གི་བླ་མའི་རྣལ་འབྱོར་ནང་ལྟར་བསྒྲུབ་པ་འདི་ཉིད་ཉམས་སུ་བླང་བའི་ཡོན་ཏན་ནི། གཞུང་
རྩ་བ་ལས། རྣལ་འབྱོར་འདི་བདུན་ཕྲག་གཅིག་ཏུ་གཡེང་བ་ཐམས་ཅད་སྤང་ཏེ་བསྒོམས་པས་ཀྱང་
དངོས་སམ་ཉམས་དང་རྨི་ལམ་དུ་གྲུབ་པ་ཆེན་པོའི་ཡེ་ཤེས་ཀྱི་སྐུ་བརྙེས་པ་བི་མ་མུ་དྲ་དང་༔ བདག་
ཉིད་སཾ་ཧེ་ཤཱ་རས་བྱིན་གྱིས་བརླབ་སྟེ༔ དེའི་ཚེ་སྔར་མ་ཤེས་པའི་ཟབ་མོའི་ཚིག་དོན་མང་དུ་ཤེས་པ་
དང་༔ ཏིང་ངེ་འཛིན་གྱི་སྒོ་རྙེད་པར་གདོན་མི་འཚལ་ལོ༔ ཞེས་རྡོ་རྗེའི་ལུང་གིས་བསྔགས་པ་་བས་པས་
བཞིན༧ཁོ་བོས་སྙོམ་ལས་པང་དུ་བདུན་ཕྲག་གསུམ་དུ་ཉམས་སུ་བླང་པས་རང་སྐལ་དང་མཐུན་པའི་
-I07-



ལྕེ་བཙུན་སྙིང་ཐིག
བྱིན་རླབས་ཀྱི་མཚན་མ་མངོན་སུམ་མཐོང་བ་ཡིན་ནོ། །གང་ཞིག་ཚེ་འདིར་གྲོལ་འདོད་སྐལ་ལྡན་
གྱིས། །ལམ་བཟང་བཀླག་ཆོག་བཀོད་པའི་དགེ་བ་ཡིས། །འགྲོ་ཀུན་འབད་མེད་ཡེ་ཤེས་བླ་མའི་
སར། །བདེ་ཀླག་ཉིད་དུ་བགྲོད་པའི་རྒྱུར་གྱུར་ཅིག །ཅེས་གཏེར་ཆེན་རྡོ་རྗེ་འཆང་གི་ཞལ་སྔ་ནས་
ཆོས་འདིའི་བདག་པོར་དབུགས་དབྱུང་༧རིག་འཛིན་སྣ་ཚོགས་རང་གྲོལ་ཞེས་མིང་གིས་ཅོད་པཎ་
སྩལ། ཁྲིད་ཡིག་དང་ཆ་ལག་རྣམས་ཆོག་ཁྲིགས་ཀྱིས་ཤིག་ཞེས་རྡོ་རྗེའི་བཀའ་ལུང་གནང་བ་ལྟར་
བྲིས་པ་ལ་སླར་ཞུ་དག་ཕྲི་བསྣན་བཅས་བཀྲ་ཤིས་དུང་དཀར་འཁྱིལ་འདྲའི་རི་ཞོལ་རང་གནས་
བསམ་གནས་བསམ་གཏན་གྱི་ཁང་བུར་བླ་མ་ལ་གསོལ་བ་བཏབ་བཞིན་བྲིས་པའི་དགེ་བས་ལམ་
འདིར་མོས་ཤིང་ཞུགས་པ་ཐམས་ཅད་ཚེ་འདིར་སྣང་བཞི་མཐར་ཕྱིན་ཏེ་དོན་གཉིས་ལྷུན་གྱིས་གྲུབ་
པར་གྱུར་ཅིག། །།དགེའོ། །དགེའོ། །དགེའོ། །
17 ༄༅། །ལྕེ་བཙུན་སྙིང་ཏིག་གི་ཁ་སྐོང་བུམ་པ་སྒྲུབ་པ་ནི། །
བདག་བསྐྱེད་བཟླས་པ་སོང་འཕྲལ། རྣམ་པར་རྒྱལ་བའི་བུམ་པ་རང་བྱུང་གི་གཞལ་
ཡས་ཁང་གི་ནང་དུ་རྒྱལ་བ་རིགས་ལྔ་ཡབ་ཡུམ་དྭངས་པའི་མཚོ་ལ་གཟའ་སྐར་ཤར་
བ་ལྟར་དམ་ཡེ་དབྱེར་མེད་ལྷུན་གྲུབ་ཀྱི་སྣང་ཆར་བཀྲ་ལམ་གྱི་གསལ་བར་མོས་ལ།
ཧཱུྃ་ཨོཾ་སྭཱ་ཨཱ་ཧཱ། སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་སྭཱ་ཧཱ། གང་ལ་
ཞེས་བརྒྱ་རྩ་སོགས་དང་། དབྱངས་གསལ་ཇི་ལྟར་རིགས་པར་བཟླ། སྤྲོ་ན་མཆོད་བསྟོད་བྱ། ལྷ་
རྣམ་བདེ་བ་ཆེན་པོའི་ངོ་བོར་འོད་དུ་ཞུ་ནས་བུམ་ཆུ་དང་དབྱེར་མེད་དུ་གྱུར་བར་་་་་
བསམས་ལ་ཡི་གེ་བརྒྱ་པ་བརྗོད་པས་དོན་འགྲུབ་བོ། །ལས་བུམ་སོགས་དབང་ཆོག་ལྟར་བྱའོ། །
ཉེར་མཁོའི་ཆེད་དུ་འགྲོ་འདུལ་པས་བྲིས་པ་དགེ། །། །
༄༅། །རུ་ཟུང་བཞིའི་སྐོང་བཤགས་མདོར་བསྡུས་བྱ་ཚུལ་ཡེ་
ཤེས་རབ་སྣང་བཞུགས་སོ། །
ན་མོ་གུ་རུ་བཛྲ་ས་ཏཱ་ཡེ། བླ་མ་མཆོག་དང་བཅོམ་ལྡན་རྡོ་རྗེ་སེམས། །ཐ་དད་མ་ཡིན་ཨེ་ཝཾ་བདེ་
-108 -



རུ་ཟུང་བཞིའི་སྐོང་བཤགས།
ཆེན་ཀློང༌། །དུས་གསུམ་དུས་མེད་འཕོ་བྲལ་རིག་པའི་སྐུར། །བྱ་བྱེད་སྤྲོས་དང་བྲལ་བས་ཕྱག་་་་་་
བགྱིའོ། །ཆོས་ཀུན་གདོད་ནས་ཉི་ལྟར་དག །སྒྲིབ་གཉིས་གློ་བུར་ཆུ་འཛིན་དྲི། །བསལ་ཏེ་རབ་ཏུ་
སྣང་བའི་ཐབས། །བཤགས་པའི་རིམ་པ་འདིར་གསལ་བྱ། །དེ་ལ་འདིར་སྔ་འགྱུར་རང་ལུགས་ཀྱི་རུ་
ཟུང་བཞིའི་སྐོང་བཤགས་སུ་གྲགས་པ་འདི་ལ་ཕྱག་བཞེས་མི་འདྲ་བ་གསུམ་ཙམ་དང་བཀའ་གཏེར་
ཡིག་ཚོགས་མང་དུ་བཞུགས་མོད་ཀྱང་། དགོས་པའི་དབང་གིས་དོན་བསྡུས་སྙིང་པོར་དྲིལ་བའི་ཚུལ་
དུ་བཀོད་པ་ལ་གསུམ། སྦྱོར་བ་དངོས་གཞི་རྗེས་ཀྱི་རིམ་པའོ། །དང་པོ་ལ་ཚོགས་ཀྱི་ཡོ་བྱད་རྣམས་
འདུ་བྱ། བརྗོད་མེད་དོན་བཤགས་སྔོན་དུ་འགྲོ་བས་ཚོགས་བྱིན་རླབས་དང༌། སྤྱན་འདྲེན་བཅས་
སོང་ནས། གཉིས་པ་དངོས་གཞི་ལ་གཉིས་བཤགས་པ་དང་སྐོང་བའོ། །དང་པོ་ལ་ཡང་བཞི་ལས།
དང་པོ་ལུས་ཀྱིས་བརྐྱང་ཕྱག་འཚལ་ཏེ་བཤགས་པ་ནི། ཨེ་མ་ཧོ། ཕྱོགས་བཅུ་དུས་བཞི་ཀུན་
གྱི་བདག་ཉིད་ཆེ། །བླ་མ་རྒྱལ་བ་ཞི་ཁྲོ་ཡོངས་རྫོགས་དགོངས། །འདིར་གཤེགས་
ཉི་ཟླ་པདྨའི་གདན་ལ་བཞུགས། ། ན་
ཉམས་ཆག་ན་རག་སྦྱངས་ཕྱིར་ཕྱག་མཆོད་བཞེས། །ཡོན་ཏན་ཕུན་ཚོགས་བླ་མ་
རྣམས་ལ་ཕྱག་འཚལ་ལོ། །དམིགས་མེད་སྤྲོས་བྲལ་ཆོས་ཀྱི་སྐུ་ལ་ཕྱག་འཚལ་ལོ།།
བདེ་ཆེན་ལོངས་སྤྱོད་རྫོགས་པའི་སྐུ་ལ་ཕྱག་འཚལ་ལོ། །འགྲོ་མགོན་ཅིར་ཡང་སྤྲུལ་
པའི་སྐུ་ལ་ཕྱག་འཚལ་ལོ། །གནས་ལུགས་མི་འགྱུར་རྡོ་རྗེའི་སྐུ་ལ་ཕྱག་འཚལ་ལོ།།
ཡང་དག་མངོན་པར་བྱང་ཆུབ་སྐུ་ལ་ཕྱག་འཚལ་ལོ། །ཉོན་མོངས་ཞི་མཛད་ཞི་བའི་
ལྷ་ལ་ཕྱག་འཚལ་ལོ། །ལོག་ལྟ་ཚར་གཅོད་ཁྲོ་བོའི་སྐུ་ལ་ཕྱག་འཚལ་ལོ། །ཐབས་
མགོན་ཚེ་བདག་འཇམ་དཔལ་སྐུ་ལ་ཕྱག་འཚལ་ལོ། །སྐྱོན་བྲལ་སྒྲ་སྒྲོགས་པདྨ་
གསུང་ལ་ཕྱག་འཚལ་ལོ། །ཡང་དག་དོན་ལྡན་བཛྲ་ཐུགས་ལ་ཕྱག་འཚལ་ལོ། །
དུག་ལྔ་ནད་སེལ་བདུད་རྩི་སྨན་གྱི་ལྷ་ལ་ཕྱག་འཚལ་ལོ། །དྲེགས་པ་འཇོམས་མཛད་
ཕུར་བའི་ལྷ་ལ་ཕྱག་འཚལ་ལོ། །འབྱུང་བ་མངའ་བདག་མ་མོའི་ཚོགས་ལ་ཕྱག་་་་་་
འཚལ་ལོ། །ས་དང་ལམ་རྫོགས་རིག་འཛིན་ཚོགས་ལ་ཕྱག་འཚལ་ལོ། །བསྟན་པ་
བསྲུང་མཛད་དམ་ཅན་རྣམས་ལ་ཕྱག་འཚལ་ལོ། །དགྲ་བགེགས་འདུལ་མཛད་
- I09 -



ལྕེ་བཙུན་སྙིང་ཐིག ཏོ
སྔགས་བདག་རྣམས་ལ་ཕྱག་འཚལ་ལོ། །གང་གིས་རྒྱལ་བ་ཞི་ཁྲོ་ཡི། །དཀྱིལ་
འཁོར་ལྷ་ལ་ཕྱག་འཚལ་ན། །ཉམས་ཆགས་མ་ལུས་ཀུན་བྱང་ཞིང་། །མཚམས་མེད་
ལྔ་ཡི་སྡིག་ཀྱང་འབྱང༌། །ན་རག་གནས་ཀྱང་དོང་སྤྲུགས་ཏེ། །རིག་འཛིན་རྒྱལ་བའི་
ཞིང་དུ་གྲགས། །ཞེས་སོ། །གཉིས་པ་ངག་གི་སྔགས་བཟླས་ཏེ་བཤགས་པ་ནི། རྡོ་རྗེ་སེམས་
དཔའི་གསང་སྔགས་དངོས། །ལས་སྒྲིབ་ཉམས་སྒྲིབས་སྦྱང་བྱེད་པའི། །འཁོར་བ་
དོང་སྤྲུགས་ཡང་སྙིང་བཟླ། །ཞེས་སྐྱོན་དྲུག་སྤངས་པའི་སྒོ་ནས། ཨོཾ་བཛྲ་ས་ཏྭ་ས་མ་ཡ་
སོགས་བདུན་ནམ་ཉེར་གཅིག་སོགས་སྐབས་བསྟུན་བརྗོད། གསུམ་པ་ཡིད་ཀྱིས་འགྱོད་སྡོམ་ངག་གི་
བཤགས་ཚིག་ལུས་ཀྱི་རྡོ་རྗེ་རྩེ་གཅིག་པའི་ཐལ་མོ་སྙིང་གར་སྦྱར། ཧོ། བདེ་གཤེགས་ཡོངས་
རྫོགས་དགོངས་སུ་གསོལ། ། སྐྱེ་ ༡༡ དེ་དག་ལ་
རྒྱལ་བའི་བཀའ་དང་བླ་མའི་ལུང་། །ཇི་བཞིན་མ་སྤྱད་སློབ་དཔོན་སྨད། །རྡོ་རྗེ་
མཆེད་དང་ལྕམ་བྲལ་ལ། །ལྟ་ལོག་ངན་སེམས་ངག་ཏུ་སྨྲས། །བརྡེག་བཙོག་གནོད་
པ་དངོས་སུ་སྤྱད། །ལྷ་དང་དཀྱིལ་འཁོར་ཉམས་མ་གསལ། །ཛབ་བཟླས་མ་དག་
ཟུར་ཆག་ཉམས། །གསང་བར་འོས་དང་གཉེར་གཏད་སྨྲས། །གསང་བཅུ་བསྒྲགས་
ཤིང་བླ་མ་བསླུས། །རྩ་བའི་དམ་ཉམས་མཐོལ་ཞིང་བཤགས། །སྤྱད་པར་བྱ་བའི་
དམ་ཚིག་ལྔ། །ཤེས་བྱ་ལྔ་དང་སྒྲུབ་བྱ་ལྔ། །མི་སྤང་ལྔ་དང་དང་ལེན་ལྔ། །ཡན་ལག་
དམ་ཉམས་མཐོལ་ཞིང་བཤགས། །བསྙེན་སྒྲུབ་ཏིང་འཛིན་དམ་གཡེལ་ཞིང་། །ཉ་
སྟོང་དུས་དྲུག་དུས་མཆོད་ཆགས། །ལེ་ལོ་བསོག་འཇོག་ཚོགས་སྦྱང་བྱས། །ཡུད་
ལྷག་ཉམས་ཤིང་ཁ་ཚར་ཤོར། །ཚོར་དང་མ་ཚོར་རྐྱེན་དབང་གིས། །སྒོ་གསུམ་བག་
མེད་དམ་ཉམས་བཤགས། །ཞེས་ཉམས་ཆག་ཐམས་ཅད་བྱང་ཞིང་དག་པའི་ངེས་ཤེས་བསྐྱེད་
ཐག་བཅད་པ་ནི་གལ་ཆེའོ། །བཞི་པ་བཤགས་བྱ་བཤགས་བྱེད་བཤགས་ཡུལ་ཏེ་འཁོར་གསུམ་གྱི་
རྟོག་ཚོགས་ཀ་དག་གི་དབྱིངས་སུ་ལ་བཟླ་བའི་ཚུལ་གྱིས། ཡིད་ཀྱི་དམ་ཉམས་ལྟ་བས་་་་་་་་
བཤགས། །དེ་ཡང་ཀུན་གཞི་བྱང་ཆུབ་སེམས། །ཡིན་པ་མེད་པའི་ལྟ་བ་རྟོགས།
།མིན་པ་མེད་པའི་སྒོམ་ཉམས་ལོན། །ཡིན་མིན་མེད་པའི་སྤྱོད་པ་རྟོགས། །རེ་
-l10 -



རུ་ཟུང་བཞིའི་སྐོང་བཤགས། །
དོགས་མེད་པའི་བྱང་ཆུབ་སེམས། །རྩ་བ་ཡན་ལག་ཐམས་ཅད་ཀྱི། །ཆགས་ཉམས་
མ་བྱུང་མ་སྐྱེས་པ། །བཤགས་བྱ་བཤགས་བྱེད་གཉིས་མེད་གྲོལ། །ཞེས་དང་། ཨ
འཁོར་འདས་བྱེད་པོ་བྱང་ཆུབ་སེམས༔ གཞི་མེད་རྩ་བྲལ་རྫོགས་ཆེན་དོན༔ བརྗོད་
བྲལ་བློ་འདས་ཆེན་པོ་ལ༔ ཉམས་དང་བཤགས་པའི་མཁན་པོ་མེད༔ ཡེ་བསྲུང་་་་་་
ཐིག་ལེ་ཉག་གཅིག་པུ༔ སྤང་བླང་ཡོངས་གྲོལ་ཕྱལ་པ་ཆེ༔ རང་ཤར་ལྷུན་གྲུབ་ཆོས་
ཀྱི་སྐུ༔ དེ་ལྟར་རྟོགས་ན་བཤགས་པའི་རྒྱལ༔ ཞེས་འཁོར་གསུམ་མི་དམིགས་པའི་ངང་དུ་
བཞག་གོ །དེ་ནས་ཚོགས་ཕུད་འབུལ་བ་དང་བར་བ་བཤགས་པ་སོང་ནས། གཉིས་པ་ལའང་སྨན་
རཀ་གཏོར་མ་མར་མེའི་སྐོང་བ་སྟེ་བཞི་ལས། དང་པོ། ཧཱུྃ༔ རྩ་གསུམ་རིག་འཛིན་དཀྱིལ་་་་་
འཁོར་ལ༔ བདུད་རྩིའི་མཆོད་པ་འབུལ་བ་ནི༔ རྩ་བ་བརྒྱད་ལ་ཡན་ལག་སྟོང་༔ རྒྱུ་
གཉིས་རྐྱེན་བཞི་མཉམ་པར་སྦྱར༔ ཡེ་ཤེས་འགུགས་པའི་ལྕགས་ཀྱུ་དང་༔ བད་་་་་
ཆེན་སྟོབས་རྫོགས་སྒྲོན་མ་ལཿ སྣང་སྲིད་རྣམ་དག་ཨ་མྲྀ་ཏ༔ དམ་ཚིག་ཆེན་པོའི་
མཆོད་པ་འདིས༔ བསྐང་ངོ་མཆོད་དོ་ཐུགས་དམ་བསྐང་༔ རྡོ་རྗེའི་སྐུ་གསུང་ཐུགས་
མཆོག་དང་༔ རྩ་བ་ཡན་ལག་དམ་ཚིག་ལས༔ ཆག་ཉམས་འགལ་དང་རལ་བ་དང་༔
ཉམས་དང་འདྲེས་ཤིང་སྐོང་བ་སོགས
འཕྲལ་དང་ཡུན་གྱི་སྒྲིབ་པ་ཀུན༔ གནོང་འགྱོད་དྲག་པོས་མཐོལ་བཤགས་ནས་་་
ཚངས་པ་མཆོག་གི་དངོས་གྲུབ་སྩོལ༔ ཉམས་ཆག་ཐམས་ཅད་དབྱིངས་སུ་བསྐང་༔
རྟོག་སྒྲིབ་བག་ཆགས་རང་སར་གྲོལ༔ གཟུང་འཛིན་ལས་འདས་འོད་གསལ་ངང་༔
བསྐང་གྱུར་དབང་དང་དངོས་གྲུབ་སྩོལ༔ མ་ཧཱ་ཨ་མྲྀ་ཏ་ཁཱ་ཧི༔ གཉིས་པ། ཧཱུྃ༔ རྩ་
གསུམ་རིག་འཛིན་དཀྱིལ་འཁོར་ལ༔ རཀྟའི་མཆོད་པ་འབུལ་བ་ནི༔ ཁམས་གསུམ་
གདུག་ཅན་རུ་དྲའི་ཚོགས༔ སྙིང་རྗེ་ཁྲོས་པའི་ཤུགས་ཀྱིས་བསྒྲལ༔ དམར་གྱི་ཨརྒྱུ་
རྒྱ་མཚོར་བསྐྱིལ༔ གྷིརྟིའི་གསང་བའི་ཁྲག་ཆེན་འབེབས༔ ཆགས་བྲལ་སོར་རྟོགས་
ཡེ་ཤེས་དངོས་ གཟི་བརྗིད་ཆེན་པོའི་མཆོད་པ་འདིས༔ བསྐང་ངོ་མཆོད་དོ་སོགས་
གོང་ལྟར་འགྲེས། མ་ཧཱ་རཀྟ་ལ་ཁཱ་ཧི༔ གསུམ་པ། ཧཱུྃ༔ རྩ་གསུམ་རིག་འཛིན་རྒྱ་མཚོ་ལ༔



” ལྕེ་བཙུན་སྙིང་ཐིག་
གཏོར་མའི་མཆོད་པ་འབུལ་བ་ནི༔ རོ་དྲུག་ནུས་པ་བརྒྱད་ལྡན་པའི༔ བཟའ་བཅའ་
བཏུང་བ་ཇི་སྙེད་ཀུན༔ དཔལ་གྱི་བཤོས་བུ་ལྷུན་པོར་སྤུངས༔ ཁ་དོག་དྲི་དང་ནུས་
བཅུད་ལྡན༔ གང་བཞེད་ཅིར་ཡང་འཆར་བ་ཡི༔ འདོད་ཡོན་ཆེན་པོའི་མཆོད་པ་
འདིས༔ བསྐང་ངོ་མཆོད་དོ་ཐུགས་དམ་བསྐང་༔ རྡོ་རྗེའི་སྐུ་གསུང་ཐུགས་མཆོག་
དང་༔ རྩ་བ་ཡན་ལག་དམ་ཚིག་ལས༔ ཆག་ཉམས་འགལ་དང་རལ་བ་དང་༔
ཉམས་དང་འདྲེས་ཤིང་སྐོང་བ་སོགསཿ འཕྲུལ་དང་ཡུན་གྱི་སྒྲིབ་པ་ཀུན༔ གནོང་་་་་་
འགྱོད་དྲག་པོས་མཐོལ་བཤགས་ནསཿ ཚངས་པ་མཆོག་གི་དངོས་གྲུབ་སྩོལ་
ཉམས་ཆག་ཐམས་ཅད་དབྱིངས་སུ་བསྐང་༔ རྟོག་སྒྲིབ་བག་ཆགས་རང་སར་གྲོལ་
གཟུང་འཛིན་ལས་འདས་འོད་གསལ་དང་༔ བསྐང་གྱུར་དབང་དང་དངོས་གྲུབ་
སྩོལ༔ མ་ཧཱ་བ་ལིཾ་ཏ་ཁཱ་ཧི༔ བཞི་པ། དེ
ཧཱུྃ༔ རྩ་གསུམ་རིག་འཛིན་དཀྱིལ་འཁོར་ལཿ སྣང་གསལ་མཆོད་པ་འབུལ་བ་ནི་་་
རིན་ཆེན་གཟི་ལྡན་ཀོང་བུ་རུ༔ ཡེ་ཤེས་སྲོག་གི་སྡོང་བུ་བཙུགས༔ བྱང་སེམས་ཐིག་
ལེའི་ཞུན་མར་བསྐྱིལ༔ བདེ་གསལ་མི་རྟོག་མར་མེ་སྦར༔ ཁམས་གསུམ་འཁོར་
བའི་མུན་པ་སེལ༔ ངོ་མཚར་ཆེན་པོའི་མཆོད་པ་འདིས༔ བསྐང་ངོ་མཆོད་དོ་ཐུགས་
དམ་བསྐང་༔ རྡོ་རྗེའི་སྐུ་གསུང་ཐུགས་མཆོག་དང་༔ རྩ་བ་ཡན་ལག་དམ་ཚིག་ལས༔
ཆག་ཉམས་འགལ་དང་རལ་བ་དང་༔ ཉམས་དང་འདྲེས་ཤིང་སྐོང་བ་སོགས་་་་་
འཕྲལ་དང་ཡུན་གྱི་སྒྲིབ་པ་ཀུན༔ གནོང་འགྱོད་དྲག་པོས་མཐོལ་བཤགས་ནས་་་་
ཚངས་པ་མཆོག་གི་དངོས་གྲུབ་སྩོལ༔ ཉམས་ཆག་ཐམས་ཅད་དབྱིངས་སུ་བསྐང་༔
རྟོག་སྒྲིབ་བག་ཆགས་རང་སར་གྲོལ༔ གཟུང་འཛིན་ལས་འདས་འོད་གསལ་ངང་༔
བསྐང་གྱུར་དབང་དང་དངོས་གྲུབ་སྩོལ༔ མ་ཧཱ་དཱི་བེ་པྲ་ཏཱི་ཙྪ་སྭཱ་ཧཱ༔ བསྒྲལ་བསྟབ་བྱ།
བརྒྱུད་སྐོང་སོགས་སྤྲོ་ན་འདིར་བྱ། དེ་ནས་ཚོགས་ལ་རོལ། གསུམ་པ་རྗེས་མར་མེའི་སྨོན་ལམ་བྱ་བ་
ནི། འདུས་པ་ཀུན་ལུ་གུ་རྒྱུད་དུ་སྦྲེལ་ལ། མར་མེ་ཐོག་སྟེ། ཧོ༔ དུར་ཁྲོད་གསང་མཆོག་་་་
དམ་མཁའ་འགྲོ་སོགས་ཁ་བསྒྱུར་རིག་འཛིན་དཀྱིལ་འཁོར་དུ༔ བདག་ཅག་རྡོ་རྗེའི་རྣལ་
-112-



རུ་ཟུང་བཞིའི་སྐོང་བཤགས།
འབྱོར་ཚོགས་རྣམས་ཀྱིས༔ འོད་གསལ་མར་མེའི་མཆོད་སྤྲིན་འདི་ཕུལ་བས༔ སྐུ་
དང་ཡེ་ཤེས་དབྱེར་མེད་འགྲུབ་པར་ཤོག༔ དཀྱིལ་འཁོར་ཁྱབ་བདག་རྡོ་རྗེ་སློབ་་་་་
དཔོན་དང་༔ ཚོམ་བུ་གཅིག་ཏུ་འདུས་པའི་མཆེད་ལྕམ་རྣམས༔ དམ་ཚིག་ཉམས་་་་་
ཆག་ཉེས་པ་ཀུན་བྱང་ནས༔ བྱང་ཆུབ་བར་དུ་མི་འབྲལ་འགྲོགས་པར་ཤོག༔ ནམ་
ཞིག་ཚེ་འདིའི་སྣང་བ་ནུབ་པའི་ཚེ༔ འཆི་ཁ་བར་དོའི་འཁྲུལ་སྣང་མུན་པ་ཀུན༔ ཡེ་
ཤེས་སྒྲོན་མེའི་སྣང་བས་རབ་བསལ་ནས༔ རང་རིག་འོད་གསལ་རང་ངོ་འཕྲོད་པར་
ཤོག༔ ཞེ་སྡང་གཟུང་འཛིན་ལས་ཀྱི་གཞན་དབང་གིས༔ ཚ་གྲང་དམྱལ་བའི་མུན་པ་
འཆར་སྲིད་ན༔ མེ་ལོང་ཡེ་ཤེས་གསལ་བའི་འོད་ཕྱུངས་ལ༔ རྡོ་རྗེ་རིགས་ཀྱི་ས་ལ་
དབུགས་དབྱུང་ཞིག༔ འདོད་ཆགས་གཟུང་འཛིན་ལས་ཀྱི་གཞན་དབང་གིས་་་་་
བཀྲེས་སྐོམ་ཡི་དྭགས་མུན་པ་འཆར་སྲིད་མཿ སོར་རྟོགས་ཡེ་ཤེས་གསལ་བའི་འོད་
ཕྱུངས་ལ༔ པདྨའི་རིགས་ཀྱི་ས་ལ་དབུགས་དབྱུང་ཞིག༔ གཏི་མུག་གཟུང་འཛིན་་་་་
ལས་ཀྱི་གཞན་དབང་གིས༔ བླུན་རྨོངས་དུད་འགྲོའི་མུན་པ་འཆར་སྲིད་ན༔ ཆོས་་་་་
དབྱིངས་ཡེ་ཤེས་གསལ་བའི་འོད་ཕྱུངས་ལཿ བདེ་གཤེགས་རིགས་ཀྱི་ས་ལ་་་་་་་
དབུགས་དབྱུང་ཞིག༔ ཕྲག་དོག་གཟུང་འཛིན་ལས་ཀྱི་གཞན་དབང་གིས༔ འཐབ་
རྩོད་ལྷ་མིན་མུན་པ་འཆར་སྲིད་ན༔ བྱ་གྲུབ་ཡེ་ཤེས་གསལ་བའི་འོད་ཕྱུངས་ལ་་་་་
ལས་ཀྱི་རིགས་ཀྱི་ས་ལ་དབུགས་དབྱུང་ཞིག༔ ང་རྒྱལ་གཟུང་འཛིན་ལས་ཀྱི་་་༌་
གཞན་དབང་གིས༔ འཕོ་ལྟུང་ལྷ་ཡི་མུན་པ་འཆར་སྲིད་ན༔ མཉམ་ཉིད་ཡེ་ཤེས་
གསལ་བའི་འོད་ཕྱུངས་ལ༔ རིན་ཆེན་རིགས་ཀྱི་ས་ལ་དབུགས་དབྱུང་ཞིག༔ ཐེ་ཚོམ་
གཟུང་འཛིན་ལས་ཀྱི་གཞན་དབང་གིས༔ འབྲེལ་ཕོངས་མི་ཡི་མུན་པ་འཆར་སྲིད་ན༔
བདེ་ཆེན་ཡེ་ཤེས་གསལ་བའི་འོད་ཕྱུངས་ལ༔ དབྱེར་མེད་རིགས་ཀྱི་ས་ལ་དབུགས་
དབྱུང་ཞིག༔ ཁམས་གསུམ་འཁོར་བའི་མུན་པ་འཆར་སྲིད་ན༔ ཡེ་ཤེས་མར་མེའི་
སྣང་བས་ཤུལ་མཚོན་ཏེ༔ འབྲེལ་ཚད་རྡོ་རྗེའི་མཆེད་དང་ལྕམ་དྲལ་རྣམས༔ བླ་མ་ཡི་
དམ་དྷ་ཀིའི་བྱིན་རླབས་ཀྱིས༔ སྟོང་ཉིད་མཁའ་འགྲོའི་ཚོགས་ཀྱིས་མདུན་ནས་་་་་་
* 113-



ལྕེ་བཙུན་སྙིང་ཐིག
བསུས༔ བདེ་ཆེན་དཔའ་བོའི་ཚོགས་ཀྱིས་མཐའ་བརྟེན་ཏེ༔ ཡིད་འཕྲོག་སྙན་པའི་
གླུ་དང་མཆོད་སྤྲིན་བཅས༔ མཁའ་སྤྱོད་དག་པའི་ཞིང་དུ་དབུགས་དབྱུང་ཞིག༔ དེར་
ནི་རྗེ་བཙུན་བླ་མའི་ཞལ་མཐོང་ཞིང་༔ རྣལ་འབྱོར་དབང་ཕྱུག་ཚོགས་དང་ལྷན་་་་་་
གཅིག་ཏུ༔ རིག་འཛིན་རྣམ་བཞིའི་གོ་འཕང་ལ་བརྟེན་ནས༔ བདེ་ཆེན་སྐུ་གསུང་་་་་་
ཐུགས་སུ་འགྲུབ་པར་ཤོག༔ ཅེས་སྤྲུལ་པའི་གཏེར་ཆེན་རིན་པོ་ཆེའི་ཞལ་ཇ་ནས། ལྕེ་བཙུན་
སྙིང་ཐིག་གི་ཆ་ལག་ཏུ་རུ་ཟུང་བཞིའི་བཤགས་བསྣང་ཞིག་དགོས་ཞེས་སོ་སོར་ངོས་འཛིན་འདྲ་མིན་
ཡོད་ཚུལ་སོགས་བསླབ་སྟོན་རྒྱས་པར་གནང་སྟེ། དེ་ལྟར་བྲིས་ཤིག་ཅེས་བཀའ་སྤྲུལ་ཀྱང་། ཁོ་བོ་ལྟ་
བུའི་སོ་སྐྱེས་ཚིག་འབྱམས་ལ་དགོང་པ་ཆུང་བས་ཉིད་ཀྱིས་གནང་ཐུབ་ཞུས་ཚེ་འོང་ཞེས་ཞལ་གྱིས་
བཞེས་རུང་བསྟན་འགྲོ་སྤྱི་དང་ཁྱད་པར་རང་སྐལ་དམན་པའི་དབང་གིས་མཛད་པ་འཕྲོ་ཅན་དུ་སོང་།
ཕྱིས་བཀའ་བཅག ཉེས་པ་མི་འབྱུང་ཙམ་དུ་ཟབ་ཆོས་འདི་ཉིད་ཀྱི་གཞུང་དང་དབང་ཁྲིད་སོགས་ཆ་
ལག་བཀའ་བསྡུ་སྐབས།
བཤགས་པ་ཞི་ཁྲོའི་བཤགས་ཆུང་མ་ས་མཚམས་དབྱེ། བསྐང་བ་དང་མར་མེའི་སྨོན་ལམ་བཅས་
གཏེར་ཆེན་ཉིད་ཀྱི་ཡང་གཏེར་དུ་བཞེས་པའི་མཁའ་འགྲོ་གསང་བ་ཀུན་འདུས་ཉིད་ཉམས་ཆག་སྐོང་
བ་ལ་ཆེ་ཐང་དུ་བརྣགས་པས་དེ་ཉིད་ལས་ཁོལ་དུ་ཕྱུང་ནས་ལྷའི་མཚན་ཚིག་ཕྲད་ཁ་བསྒྱུར། མཁའ་
འགྲོ་སྐབས་ཀྱི་ཚིག་རྣམས་དོར་ནས་སྟབས་བབ་ཕྲན་བུའི་ཁ་བསྐང་སྟེ་བཀོད་པའོ། །སྔ་འགྱུར་རིག་
འཛིན་བརྒྱུད་པའི་ཕྱག་སྲོལ་གྱིས། །རྗེས་སུ་འབྲང་སྟེ་རང་གཞན་ཉམས་ཆག་ལས། །ལྡང་བའི་ཕྱིར་
དང་རྒྱུན་དུ་ཁྱེར་བདེའི་ཕྱིར། །བསམ་པ་བཟང་པོས་ཡི་གེར་འདུ་བྱས་སོ། །སྐལ་ལྡན་ལམ་བཟང་
ཐེག་རྩེ་ལས། །འསྡུག་ཅིང་གྲུབ་གཉིས་ཐོབ་འདོད་ན། །དམ་ཚིག་བཤགས་སྐོང་རྣལ་འབྱོར་ལས།།
ལམ་གྱི་སྙིང་པོར་ཟུངས་ཤིག་འདུས། །དེ་ལྟར་ལེགས་བྱས་བསོད་ནམས་ཉི་འོད་ཀྱིས། །མ་རིག་
གཏི་མུག་འདིས་བསྐྱེད་སྡིག་ལྟུང་མུན། །རབ་སྣང་རིག་འཛིན་བཞི་ཡི་གསང་ལམ་ནས། །ཡེ་ཤེས་བླ་
མའི་ས་ལ་དབུགས་དབྱུང་ཤོག །ཅེས་འོད་གསལ་སྤྲུལ་པའི་རྡོ་རྗེ་སོགས་དམ་པ་དུ་མས་རྗེས་སུ་
བཟུང་བ་ཡོངས་ཀྱི་འབང་ཐ་ཉེད་པོ་རིག་འཛིན་སྣ་ཚོགས་རང་གྲོལ་གྱིས་སྦྱར་བ་འདིས་ཀྱང་བསྟན་
འགྲོ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག། །།དགེའོ།།དགེའོ།།དགེའོ།། ། །
-l14 -



ལྕེ་བཙུན་ཚོགས་མཆོད།
༄༅། །ལྕེ་བཙུན་སྙིང་ཏིག་གི་ཚོགས་མཆོད་བཞུགས་སོ། །
བླ་མ་ལ་ཕྱག་འཚལ་ལོ། །འདིར་ལྕེ་བཙུན་སྙིང་ཏིག་གི་ཀློང་ལྔའི་ཡི་གེ་ལས་དུམ་བུ་གསུམ་པའི་་་་་
གཉིས་པ་གསང་བ་དོན་གྱི་ཕྲིན་ལས་སྤྲོས་མེད་ཚོགས་མཆོད་ཁྱད་པར་ཅན་བཞུགས་མོད་ཀྱང་། དང་
པོའི་ལས་ཅན་རྣམས་ཀྱི་ཆེད་དུ་ཅུང་ཟད་སྤྲོས་པ་ལ། ཚོགས་ཀྱི་ཡོ་བྱད་ཅི་འབྱོར་པ་བཤམ་ན་་་་་
བདག་མདུན་བསྐྱེད་བཟླས་གསོལ་ཀ་སོགས་སྔོན་དུ་འགྲོ་བས་སྐབས་སུ་བབས་པ་ན། རུ་ཟུང་་་་་་
བཞིའི་བསྐང་བཤགས་སམ་བརྗོད་མེད་དོན་གྱི་བཤགས་པས་རྒྱུད་སྦྱངས་ཏེ། བྱིན་གྱིས་བརླབ་པ་
པ་ནི། ཨ ཀ་དག་སྤྲོས་བྲལ་དབྱིངས་ཀྱི་ཚོགས་གཞོང་དུ། །འགགས་མེད་ལྷུན་་་་་
གྲུབ་སྣང་ཆར་ཐབས་ཤེས་རྫས། །གཟུང་འཛིན་རང་གྲོལ་འདོད་ལྔའི་ལོངས་སྤྱོད་
ཚོགས། །ཟག་མེད་ཡེ་ཤེས་བདུད་རྩིའི་རྒྱ་མཚོར་གྱུར། །
རཾ་ཡཾ་ཁཾ༔ ཨོཾ་ཨཱ་ཧཱུྃ། སྤྱན་འདྲེན་པ་ནི། ཨ༔ སྐུ་གསུམ་ཞིང་ཁམས་རབ་འབྱམས་་་་་་
དཀྱིལ་འཁོར་ནས། །དགོངས་བརྡ་སྙན་བརྒྱུད་བླ་མ་ཡི་དམ་ལྷ། །མཁའ་འགྲོ་ཆོས་
སྐྱོང་ནོར་ལྷ་གཏེར་བདག་བཅས། །འདོད་ཡོན་ཚོགས་ལ་སྤྱན་འདྲེན་གཤེགས་སུ་
གསོལ། །སརྦ་བཛྲ་ས་མ་ཡ་ཛ༔ ཚོགས་ཕུད་འབུལ་བ་ནི། ཨ མྱང་རེག་གྲོལ་་་་་
བ་གསང་ཆེན་དམ་ཚིག་རྫས། །ག་ཎ་བདུད་རྩིའི་མཆོད་པ་དམ་པ་ཡིས། །ལྷ་ཚོགས་
ཐུགས་དམ་ཆོས་ཀྱི་དབྱིངས་སུ་བསྐང་། །གཉིས་འཛིན་འཁྲུལ་རྟོག་འོད་གསལ་
དབྱིངས་གྲོལ་ཤོག །ཨོཾ་ཨཱཎཱཧཱུྃ་མ་ཧཱ་ཛྷཱ་ན་ག་ཎ་ཙཀྲ་པཱུ་ཛ་ཧོ། བར་བ་བཤགས་པ་ནི། ཨ༔
ཀ་དག་ཕྱོགས་ཡན་ཁྱབ་བརྡལ་ཆེན་པོ་ལ། །མ་རིག་དབང་གིས་གུད་དུ་བཅད་པ་
སོགས། །ལྟ་སྒོམ་སྤྱོད་པའི་འགལ་འཁྲུལ་ནོངས་པ་ཀུན། །དམ་རྫས་ཚོགས་ཀྱི་་་་
མཆོད་པས་བཤགས་པར་བགྱི། །ཡི་གེ་བརྒྱ་པ་བརྗོད། ཐ་མ་ལ་འགུག་གཞུག་བྱས་ཤིང་་་་་
བསྒྲལ་བསྟབས་ནི། ཨ༔ བདག་འཛིན་རུ་ཏྲའི་དུག་ལྔའི་ཕུང་པོ་ཁམས། །བདག་མེད་
ཡེ་ཤེས་ལྔ་ཡིས་མཚོན་ཆས་བསྒྲལ། །དབྱིངས་ལེ་གཉིས་མེད་རང་བྱུང་རང་སྣང་ལྷ།།
རྩ་གསུམ་རབ་འབྱམས་དཀྱིལ་འཁོར་ཞལ་དུ་སྦྱོར། །རུ་ཏྲ་ཧ་ལ་པཉྩཔཱུ་ཛ་ཁཱ་ཧི།
-115-



བར་འདིར་བསྐང་བ་རྒྱས་བསྡུས་སྐབས་བསྟུན་བྱ། ཐབས་ཤེས་ཀྱི་རྫས་ལས་སློབ་ཀྱིས་བཏེགས་ཏེ།
ཚོགས་ཀྱི་མཆོད་པ་རྒྱུན་དུ་རོལ། །ཞེས་ཕུལ། འདུས་པ་ཀུན་གྱིས། རྡོ་རྗེ་ཕུང་པོའི་
གྲོང་ཁྱེར་དུ༔ གདོད་ནས་དག་པའི་དཀྱིལ་འཁོར་པ༔ ཆོས་ཉིད་གསལ་ཁྱབ་ཆེན་
པོའི་ངང་༔ ཟག་མེད་བདེ་བའི་ཕྱག་རྒྱས་རོལ༔ ཨ་ལ་ལ་ཧོ༔ ཞེས་ཕྱི་ནང་གསང་བའི་
ཚོགས་ཀྱི་དེ་ཁོ་ན་ཉིད་ཀྱི་དོན་དྲན་བཞིན་སྤང་བླང་མེད་པར་རོལ། སྤྲོ་ན་མར་མེའི་སྨོན་ལམ་དང་རྡོ་
རྗེའི་གླུ་གར་བྱ། སྨོན་ལམ་བཟང་པོའང་གདབ༔ ལྷག་མ་བསྡུས་ལ་ཞལ་ཆབ་བྲན་ཏེ། ཨོཾ་ཨཱཧཱུྃ་ཧ་
ཧོ་ཧི༔ ཞེས་མཁའ་ལྡིང་གི་རྒྱས་བཏེགས་ཏེ། ཨ༔ སེམས་བྱུང་ལྟར་སྣང་ལྷག་སྡུད་
ཚོགས༔ སེམས་ཉིད་སྐྱེ་མེད་ཚོགས་ལྷགས་ཞེས༔ གཟུང་འཛིན་གློ་བུར་བར་ཆད་
དང་༔ འཁྲུལ་སྣང་ཞི་བའི་ཕྲིན་ལས་མཛོད༔ ཨུ་ཙྪིཥྛ་བ་ལིཾ་ཏ་ཁཱ་ཧི། ཕྱི་རོལ་དུ་གཙང་
སར་སྤུངས་ལ་བཞག༔ ཐུགས་དམ་བསྐུལ་བ་ནི། རོལ་མོ་བཅས་དབྱངས་སྙན་པོས། ཨ༔ ངོ་བོ་
རང་བཞིན་ཐུགས་རྗེའི་དཀྱིལ་འཁོར་ནས། །དགོངས་བརྡ་སྙན་བརྒྱུད་རིག་འཛིན་
མཁའ་འགྲོའི་ཚོགས། །ཐུགས་དམ་གཉན་པོ་རྗེས་སུ་དགོངས་མཛོད་ལ། །འགྲོ་
རྣམས་ཡང་དག་ལམ་ལ་བསྒྲལ་མཛད་གསོལ། །སྣང་བཞི་མཐར་ཕྱིན་སྐུ་ལྔ་ལྷུན་
གྱིས་གྲུབ། །འཕོ་ཆེན་སྐུར་བཞེངས་བི་མ་མི་ཏྲ་དང༌། །གདོད་མའི་མགོན་པོ་སཾ་ཧེ་
ཤྭ་ར་སོགས། །རིག་འཛིན་བླ་མའི་ཐུགས་དམ་དུས་ལ་བབས། །བློས་བྱས་ཡི་
དཔྱོད་མུན་སྤྲུལ་དུ་མ་ཡིས། །འོད་གསལ་སྙིང་པོའི་བསྟན་པ་གཟིམས་ཉེ་དུས། །
ཐུགས་དམ་མ་གཡེལ་རྣམ་བཞིའི་ཕྲིན་ལས་ཀྱིས། །ལམ་བཟང་ཡེ་ཤེས་སྣང་བ་རྒྱས་
པར་མཛོད། །འབྲས་བུ་ཕྱི་དུས་ཡིད་སྨོན་མ་ཡིན་པར། །ལམ་དང་བླ་མར་ཡིད་ཆེས་
དད་པ་ཡིས། །བསྒྲུབ་ལ་བརྩོན་འདོད་སྐལ་བཟང་བདག་ཅག་ལ། །མངོན་སུམ་
དོན་གྱི་དབང་མཆོག་བསྐུར་ཐོབ་མཛོད། །ས་མ་ཡ་ཧོ། ཆད་ཐོ་བསྒྲགས་པ་ནི། གཏོར་མ་
གསེར་སྐྱེམས་ལ་དགུགས་གཞུག་དང་རོལ་མོའི་སྒྲས་བསྐུལ་ཏེ། །
ཨ༔ དབྱིངས་ལས་ཡེ་ཤེས་རང་ཤར་བའི༔ ཨེ་ཀ་ཛ་ཊི་རལ་གཅིག་མ༔ འོད་གསལ་
རིག་པ་ཟང་ཐལ་སྐུ༔ ཁྱབ་འཇུག་ཆེན་པོ་སྒྲ་གཅན་འཛིན༔ ཟུང་འཇུག་དྭངས་མའི་
བ l16 -



ལྕེ་བཙུན་ཚོགས་མཆོད།
ཐིག་ལེ་འཛིན༔ རྡོ་རྗེ་དགྲ་འདུལ་ལེགས་པ་རྩལ༔ ཐུགས་རྗེའི་ཆོ་འཕྲུལ་བསམ་
ཡས་པ༔ འབུམ་ཕྲག་དྲེགས་པའི་སྡེ་ཚོགས་ཀུན༔ དགོངས་བརྡ་སྙན་ནས་བརྒྱུད་པ་
ཡི༔ རྒྱལ་བ་རིག་འཛིན་རྣལ་འབྱོར་དབང་༔ ཇི་སྙེད་འདུས་པའི་ཚོགས་ཆེན་དང་༔
འཁོར་འདས་ཟིལ་གནོན་ཧེ་རུ་ཀ༔ དཔལ་ཆེན་སི་ཧེ་ཤྭ་ར་དང་༔ འོད་སྤྲུལ་བའི་རྡོ་
རྗེ་ཡིས༔ ཇི་ལྟར་བཀའ་བསྒོས་དམ་བཞག་བཞིན༔ དུར་ཁྲོད་རོལ་བའི་གནས་
འདིར་སྤྱོན༔ ཁམས་ལྔ་དག་པའི་སྨན་ཕུད་དང་༔ འབྱུང་ལྔའི་དྭངས་མ་བ་ལིཾ་ཏ༔
དུག་ལྔ་བསྒྲལ་བའི་དམར་ཆེན་པོ༔ དཔལ་གྱི་ཕམ་ཕབས་ཆེན་པོར་བཞེས་་་་་
ཐེག་མཆོག་ལམ་དུ་ཞུགས་པ་ལ༔ གློ་བུར་བདུད་བཞིའི་བར་ཆད་ཟློག༔ འཁོར་
འདས་རུ་ཤན་དབྱེ་བའི་ཚེ༔ གཟུང་འཛིན་འཁྲུལ་བའི་ས་བོན་སྒྲོལ༔ རིག་པ་ཀ་དག་
ལྟ་བ་ལ༔ ཡིད་བྱེད་མཚན་མའི་རྟོག་པ་སྲུངས༔ རིག་རྩལ་མངོན་སུམ་སྣང་བའི་ཚེ་
རླུང་སེམས་འགྱུ་བ་དབྱིངས་སུ་ནོན༔
མཐར་ཐུག་གཞི་དབྱིངས་གཉུག་མའི་ཀློང་༔ གཞི་སྣང་རིག་པའི་ཕྲིན་ལས་སྒྲུབས༔
ས་མ་ཡ་ཧོ༔ བརྟན་མ་སྐྱོང་བ་ནི། གཏོར་མ་བཤལ་ཆུ་འབྲུ་གསུམ་གྱིས་བརླབས། ཨ་ཀ་རོས་
བསྔོས་ལ། ཨ ཀ་དག་དབྱིངས་ལས་རིག་པའི་རྩལ། །སྨན་བདུད་གནོད་སྦྱིན་མོ་
ཡི་ཚུལ། །བསྟན་མ་བཅུ་གཉིས་གཏོར་མ་ལོངས། །ལས་བཅོལ་ཕྲིན་ལས་མ་་་་་༌་
གཡེལ་སྒྲུབས། །གཞན་ཡང་ཕྲིན་ལས་བཅོལ་ཞིང་གཏོར་མ་མཆོད། གཏོར་གཞོང་ཁ་སྦུབ་ལ།
ཨ༔ རྣམ་ཐར་གསུམ་ལྡན་རྡོ་རྗེའི་ཨེ་ཀློང་དུ། །འཁྲུལ་རྟོག་ལོག་འདྲེན་འབྱུང་པོ་
དམ་སྲི་ཀུན། །མནན་ནོ་ཡེ་གྲོལ་དོན་གྱིས་རྒྱས་བཏབ་པས། །ནམ་ཡང་ལྡང་བའི་
སྐབས་མེད་སྟམྦྷ་ཡ་ནན། །མཆོད་བསྟོད་རྒྱས་བསྡུས་ཅི་རིགས་བྱ། དངོས་གྲུབ་བླང་བ་ནི།
ཨ མངོན་སུམ་ཡེ་ཤེས་ལས་བྱུང་བའི༔ ཉམས་སྣང་གོང་འཕེལ་ཕོ་བྲང་ནས༔ ཚད་
ཕེབས་དོན་གྱི་ལྷ་ཚོགས་ཀྱིས༔ བློ་འདས་ཆོས་ཟད་དངོས་གྲུབ་སྩོལ༔ ཨོཾ་ཨཱཧཱུྃ་མ་ཧཱ་
གུ་རུ་ཀཱ་ཡ་ཝཱ་ཀ་ཙིཏྟ་ཛྷཱ་ན་སརྦ་སིདྡྷི་ཕ་ལ་ཧོ༔ བཤགས་པ་ནི། ཨ༔ གཟུང་འཛིན་རྣམ་
རྟོག་ལས་བྱུང་བའི༔ ལས་དང་ཉོན་མོངས་སྡིག་སྒྲིབ་ཀུན༔ རང་བཞིན་སྐྱེ་མེད་ངང་
-l7-



ལྕེ་བཙུན་སྙིང་ཐིག
ཉིད་དུ༔ འཁོར་གསུམ་མཚན་མ་བྲལ་བར་བཤགས༔ ཡི་གེ་བརྒྱ་བ་བརྗོད། བསྡུ་ལྡང་ནི།
ཨ༔ གཞི་སྣང་ཕྱག་རྒྱའི་དཀྱིལ་འཁོར་ལྷ༔ གཞི་དབྱིངས་གདོད་མའི་ཀློང་དུ་ཐིམ་
སླར་ཡང་ཕྱིར་གསལ་གཟུགས་ཀྱི་སྐུ༔ དུས་གསུམ་དུས་མེད་རྟག་ཏུ་ཤར༔ ཨ་ཨ་
ཨ༔ བསྔོ་བ་དང་སྨོན་ལམ་ནི། །
ལྷུན་གྱིས་གྲུབ་པའི་དགེ་ཚོགས་ཀུན༔ ཀ་དག་གཞོན་ནུ་བུམ་སྐུར་བསྔོ༔ ཟུང་འཇུག་
ཁྱད་ཆོས་དྲུག་ལྡན་གྱི༔ ཡེ་ཤེས་ཆེན་པོར་རོ་གཅིག་ཤོག༔ བཀྲ་ཤིས་ནི། ཧོ༔ ལྟ་བ་
རང་བཞག་བློ་ལས་འདས༔ ཆོས་ཀྱི་སྐུ་ཡི་བཀྲ་ཤིས་ཤོག༔ སྒོམ་པ་མངོན་སུམ་ཚད་
ལ་ཕེབས༔ ལོངས་སྤྱོད་རྫོགས་སྐུའི་བཀྲ་ཤིས་ཤོག༔ སྤྱོད་པ་དབྱིངས་རིག་འདུ་་་་
འབྲལ་མེད༔ སྤྲུལ་པའི་སྐུ་ཡི་བཀྲ་ཤིས་ཤོག༔ འབྲས་བུ་གཞི་སྣང་ཐིག་ལེ་ཆེར༔
དབྱེར་མེད་ཆེན་པོའི་བཀྲ་ཤིས་ཤོག༔ གཞན་ཡང་བཀྲ་ཤིས་ཅི་རིགས་བརྗོད། དེ་ལྟར་་་་་
ཚོགས་མཆོད་ཀྱི་རིམ་པ་མདོར་བསྡུས་འདི་ནི། གཏེར་གཞུང་རྡོ་རྗེའི་ཚིག་རྣམས་སོར་བཞག་ལ་ཁ་
སྐོང་དགོས་རིགས་གསར་དུ་བསྣན་ཏེ། སྔར་བྲིས་པ་ལ་ཡང་བསྐྱར་ཚིག་ཕྲིན་བསྣན་བཅས་སྙིང་པོའི་
བསྟན་འཛིན་ཡོངས་ཀྱི་འབངས་ཐ་དུས་ཞབས་ཀྱི་སྔགས་མིང་ཙམ་པོ་པ་རིག་འཛིན་སྣ་ཚོགས་རང་
གྲོལ་པས་བགྱིས་པའི་དགེ་བས་འགྲོ་ཀུན་ཚོགས་གཉིས་རྫོགས་ཤིས་ཡེ་ཤེས་བླ་མའི་ས་མཆོག་མྱུར་
དུ་ཐོབ་པའི་རྒྱུར་གྱུར་ཅིག། །།དགེའོ། །དགེའོ། །དགེའོ། ། ། | ད།
-l18-



ཉེ་བརྒྱུད་སྐོང་བ་དད་པའི་གདུང་དབྱངས། །
༄༅། །ལྕེ་བཙུན་ཆེན་པོ་བི་མ་ལའི་ཟབ་ཏིག་གི་ཉེ་བརྒྱུད་སྐོང་
བ་དད་པའི་གདུང་དབྱངས་ཞེས་བྱ་བ་བཞུགས་སོ། །
ན་མོ་གུ་རུ་བིདྨ་དྷ་ར་ཡེ། འདིར་རིག་འཛིན་བརྒྱུད་བསྐང་བྱ་བར་འདོད་པ་དག་གིས། ཚོགས་རྫས་
ནམ་མཁའ་མཛོད་ཀྱི་སྔགས་རྒྱས་ལན་གསུམ་སྤེལ་ལ། དབྱངས་སྙན་པོས། རབ་
ཧཱུྃ་ཧཱུྃ༔ ཀུན་བཟང་གདོད་ནས་རྣམ་དག་སྤྲོས་དང་བྲལ། །ཀུན་ལ་ཡེ་ནས་རྟག་ཁྱབ་
ཚུལ་གྱིས་བརྡལ། །ཀུན་བྱེད་སྒྱུ་འཕྲུལ་དྲྭ་བའི་སྤྱི་དཔལ་ཆེ། །ཀུན་བཟང་རྡོ་རྗེ་་་་
སེམས་པའི་ཐུགས་དམ་བསྐང་། །དགའ་ཆེན་མི་འགྱུར་ཡེ་ཤེས་ལྔ་ཡི་བདག །་་་་་
དགའ་མཆོག་ཁ་སྦྱོར་བདུན་ལ་དགྱེས་རོལ་ཞིང་། །དགའ་བའི་མཚན་དཔེར་ངེས་
གསང་སྟོན་པའི་ཚུལ། །དགའ་རབ་རྡོ་རྗེ་རྩལ་གྱི་ཐུགས་དམ་བསྐང་། །མཚན་ཉིད་
ཆོས་ཀྱི་སྒྲོ་འདོགས་ཡོངས་བཅད་དེ། །མཚན་མའི་རྟོག་པ་གདོད་མའི་དབྱིངས་སུ་
དེངས། །མཚན་ཙམ་ཐོས་པས་ཐེ་ཚོམ་དྲྭ་བ་གཅོད། །མཚན་ལྡན་འཇམ་དཔལ་
བཤེས་གཉེན་ཐུགས་དམ་བསྐང་། །རིག་པའི་གནས་ལ་སྦྱངས་པ་ཕ་མཐར་སོན། །
རིག་འཛིན་གསང་ལམ་འོད་གསལ་རྫོགས་ཆེན་དོན། །རིག་པ་འཕྲལ་ཏེ་ལམ་་་་་༌་
བཟང་སྲོལ་འབྱེད་པ། །རིག་འཛིན་ཤྲི་སེང་ཧའི་ཐུགས་དམ་བསྐང་། །རང་འཁྲུལ་
རྟོག་ཚོགས་འོད་གསལ་དབྱིངས་སུ་དག །རང་སྣང་མཚན་འཛིན་སྐུ་དང་ཐིག་ལེར་
སྨིན། །རང་བཞིན་ཆོས་ཀུན་སྐུ་གསུམ་འབྲས་བུར་རྫོགས། །རང་གྲོལ་དྲི་མེད་་་་་
བཤེས་གཉེན་ཐུགས་དམ་བསྐང་། །གསང་ཆེན་ཐེག་རྩེ་འོད་གསལ་སྙིང་པོའི་དོན།
།གསང་ཚུལ་བགྲང་བྱ་བདུན་དུ་ཉམས་བཞེས་ཚེ། །གསང་ལམ་སྣང་བཞི་མཐར་
ཕྱིན་འཇའ་སྐུར་གྲུབ། །གསང་བདག་སི་ཧེ་ཤྭ་རའི་ཐུགས་དམ་བསྐང་། །འོད་་་་་་་
གསལ་བདེ་བ་ཆེན་པོའི་སྒྱུ་འཕྲུལ་གར། །འོད་གསལ་དབྱིངས་ལས་དགོངས་པའི་
རྩལ་ཆེན་རྫོ་གས། །འོད་གསལ་སྙིང་པོ་གསལ་བྱེད་འཁོར་ལོས་སྒྱུར། །འོད་གསལ་
སྤྲུལ་པའི་རྡོ་རྗེའི་ཐུགས་དམ་བསྐང་། །བཀའ་བཞིན་བསྒྲུབ་པས་ཕན་བདེ་ལག་
-119-



ལྕེ་བཙུན་སྙིང་ཐིག་ གི ་
རྩེར་སྦྱིན། །བཀའ་གསང་གཉན་པོའི་སྨིན་གྲོལ་བདུད་རྩི་ཡིས། །བཀའ་བས་སྐལ་
ལྡན་འགྲོ་བ་རྗེས་སུ་འཛིན། །བཀའ་དྲིན་འཁོར་མེད་བླ་མའི་ཐུགས་དམ་བསྐང་།།
མདོར་ན་དུས་གསུམ་གཤེགས་བཞུགས་འབྱོན་གྱུར་པའི། །སངས་རྒྱས་བྱང་
སེམས་རྩ་གསུམ་དམ་ཅན་དང་། །འཁོར་འདས་མཉམ་ཉིད་མགྲོན་རིགས་ཐམས་
ཅད་ཀྱི། །
ཐུགས་དམ་བསྐང་བའི་དམ་རྫས་མཆོད་པ་ནི། །མཆོད་ཡོན་མེ་ཏོག་བདུག་སྤོས་
མར་མེ་དྲི། །ཞལ་ཟས་རོལ་མོ་རོལ་བའི་ལྷ་མོར་བཅས། །འདོད་ཡོན་ཕྱི་ཡི་མཆོད་
པས་ཐུགས་དམ་བསྐང་། །རང་བྱུང་ནང་གི་མཆོད་པས་ཐུགས་དམ་བསྐང༌། །སྦྱོར་
སྒྲོལ་གསང་བའི་མཆོད་པས་ཐུགས་དམ་བསྐང་། །བདེ་ཆེན་ཕྱག་རྒྱའི་མཆོད་པས་
ཐུགས་དམ་བསྐང་། །ཟུང་འཇུག་བླ་མེད་མཆོད་པས་ཐུགས་དམ་བསྐང་། །བསྐང་
དུ་མེད་དེ་ཡེ་གྲོལ་ཆེན་པོར་བསྐང་། །སྦྱོར་དུ་མེད་དེ་ཟུང་འཇུག་ཆེན་པོར་སྦྱོར། །
བསྒྲལ་དུ་མེད་དེ་མཉམ་ཉིད་དབྱིངས་སུ་སྒྲོལ། །ཡེ་བསྐང་ཡེ་སྦྱོར་ཡེ་སྒྲོལ་ཆེན་པོར་
བསྐང་། །མཆོག་དང་ཐུན་མོང་དངོས་གྲུབ་སྩལ་དུ་གསོལ། །ཨ༔ དེ་ལྟར་འཁོར་
གསུམ་མཚན་མའི་རྟོག་ཚོགས་ཀུན། །རང་བྱུང་རང་སྣང་རང་ཤར་རང་གྲོལ་དུ། །
འོད་གསལ་འདུས་མ་ཡེ་བྱས་བརྗོད་བྲལ་དབྱིངས། །འུབ་ཆུབ་བློ་འདས་ཆེན་པོར་
ཨེ་མ་ཧོ། །ཚིག་སྙན་འཇའ་རིས་བཀྲ་མིན་ཀྱང་། །དོན་བཟང་རིག་འཛིན་བརྒྱུད་པ་ལ། །དད་པའི་
ཤུགས་ཀྱིས་ཉེར་དྲངས་བས། །འདི་ལ་ནོངས་པ་མེད་དོ་སྙམ། །ལྷག་བསམ་འོད་དཀར་བདུད་རྩིའི་
ཟིར་དངར་གྱིས། །ཡིད་ཅན་ལྟུང་བའི་དྲི་ཚོགས་ཡོངས་སྦྱངས་ཏེ། །འགྲོ་རྒྱུད་འདིའི་དཀའི་སྨན་་་་
མཆོག་བཟང་པོས་གཏམས། །དུ་ཁའི་གཅོང་ནས་དྲུང་ནས་འབྱིན་གྱུར་ཅིག །ཅེས་དད་མོས་ཀྱི་སྒོ་
ནས་ཉེ་བརྒྱུད་ཀྱི་དོན་བསྐང་འདི་ཉིད་རིག་འཛིན་སྣ་ཚོགས་རང་གྲོལ་དུ་འབོད་པའི་གདོལ་སྤྱོད་པ་
དེས་ཤར་མར་བྲིས་པས་དུས་གསུམ་རིག་འཛིན་རྒྱ་མཚོས་རྗེས་སུ་འཛིན་པའི་རྒྱུར་གྱུར་ཅིག། །།
-120 -



གསང་བ་དོན་ཕྲིན་གྱི་སྐོང་བཤགས་མཁའ་འགྲོའི་ཐོལ་གླུ།
༄༅།།གསང་བ་དོན་ཕྲིན་གྱི་སྐོང་བཤགས་མཁའ་འགྲོའི་ཐོལ་
|་བ་ གླུ ་བཞུགས་སོ། །
ན་མོ་གུ་རུ་ཡེ། ངེས་དོན་འོད་གསལ་བི་མའི་ཟབ་ཏིག་སྲོལ། །སླར་ཡང་གསལ་བྱེད་སྤྲུལ་པའི་རོལ་
གར་ཅན། །བརྒྱུད་ལྡན་རྡོ་རྗེ་རིག་འཛིན་མཁའ་འགྲོ་མར། །འདུད་དོ་གྲུབ་གཉིས་ཤིས་པ་སྩོལ་
མཛོད་ཀྱི། །འདིར་གསང་བ་དོན་ཕྲིན་གྱི་བསྐང་བཤགས་སྤྲོ་ན། མཆོད་རྫས་ནམ་མཁའ་མཛོད་ཀྱི་
སྔགས་རྒྱས་སྤེལ་ཏེ། །
ཨ༔ ཆོས་ཉིད་དྲི་མེད་ཀ་དག་དབྱིངས། །དགོངས་ཀློང་འདུ་འབྲལ་མེད་པའི་ངང་། །
སྙིང་པོའི་དཀྱིལ་འཁོར་བླ་ན་མེད། །དགོངས་བརྒྱུད་བླ་མའི་ཐུགས་དམ་བསྐང༌། །
ངེས་གསང་ཟབ་ཏིག་བདུད་རྩི་ཐིག །བཀྲལ་སྡུད་སྣང་མཛད་གདམས་པའི་་་་་་
མཛོད། །རྟོགས་གྲོལ་དུས་མཉམ་རིག་པ་འཛིན། །བརྡ་བརྒྱུད་བླ་མའི་ཐུགས་དམ་
བསྐང་། །རིག་འཛིན་གསང་ལམ་རྨད་པོ་ཆེ། །མཁའ་འགྲོའི་ཞལ་རླངས་ཐོལ་་་་་་
ལེ་བ།།ཕུལ་བྱུང་གདམས་པའི་བཅུད་མངའ་བའི། །སྙན་བརྒྱུད་བླ་མའི་ཐུགས་དམ་
བསྐང་། །མདོ་སྔགས་རྒྱུད་སྡེའི་མཛོད་མངའ་ཞིང་། །འོད་གསལ་སྙིང་པོའི་ཤིང་རྟ་
ཆེ། །འཁོར་ལོའི་དབང་ཕྱུག་རྡོ་རྗེ་འཛིན། །དཔལ་མགོན་ཇ་མའི་ཐུགས་དམ་་་་་
བསྐང་། །རྒྱུད་བཞི་སྡེ་གསུམ་ཐེག་པ་ཡི། །དངོས་གྲུབ་རྒྱ་མཚོའི་དཔལ་མང་་་་་
བ། །སྒྱུ་འཕྲུལ་དྲྭ་བའི་རོལ་གར་ཅན། །ཡི་དམ་ལྷ་ཚོགས་ཐུགས་དམ་བསྐང་། །ཕྱི་
ནང་གསང་བའི་གནས་ཡུལ་བདག །བསྒྲུབ་པའི་དྲོད་ཉུལ་ལེགས་ཉེས་མཁན། །
བར་ཆད་སེལ་བའི་གཡར་དམ་ཅན། །མ་ཚོགས་མཁའ་འགྲོའི་ཐུགས་དམ་
བསྐང་། །ཆོས་བཞིན་བསྒྲུབ་པའི་རྣལ་འབྱོར་ལ། །མོས་པ་རྣམ་བཞིའི་ཕྲིན་ལས་
ཅན། །སྙིང་པོའི་དྲོད་འཛིན་ཐ་ཚིག་གཉན། །དམ་ཅན་རྒྱ་མཚོའི་ཐུགས་དམ་་་་་
བསྐང་། །ཨ༔ ཡེ་བསྐང་ཡེ་སྦྱོར་ཡེ་སྒྲོལ་བདེ་ཆེན་ངང༌། །ཕྱི་ནང་གསང་བ་ཡང་་་་
གསང་ཇ་མེད་ཀྱི། །རབ་འབྱམས་ཟག་མེད་མཆོད་སྤྲིན་རྒྱ་མཚོས་བསྐང༌། །ལས་
- 121 -



བ་འ ལྕེ་བཙུན་སྙིང་ཐིག་ནི་རིག་ ག་
བཞི་ལྷུན་གྲུབ་དོན་གཉིས་དངོས་གྲུབ་གློལ། །གཟུང་འཛིན་སྒྲིབ་ཚོགས་ཀ་དག་
དབྱིངས་སུ་བཤགས། །དམིགས་མེད་དོན་གྱི་ཚངས་པ་བསྩལ་དུ་གསོལ། །ཡི་གེ་
བརྒྱ་པ་བརྗོད། ཞེས་གཏེར་ཆེན་རྡོ་རྗེ་འཆང་གི་ཞལ་སྔ་ནས། ཉེར་མཁོའི་ཆེད་དུ་འདི་ལྟར་གྱིས་
ཤིགས་ཞེས་པའི་བཀའ་སྩལ་སྤྱི་བོར་མཆོད་དེ། བག་མེད་ལྷོད་པོ་སྣ་ཚོགས་རང་གྲོལ་བས་དབེན་རི་
དུང་དཀར་སྒང་གི་རི་ངོགས་སུ་བྲིས་པ་དགེའོ། །དགེའོ། །དགེའོ།། །། དེ་ ན། །ཆོས་ཀ:/p
ਮਹਾਨ ਸੰਸਥਾ ਨੂੰ
ਸਤAਲਸ ਸਾਲ ਮਾਰ
-j22-



བཀའ་སྲུང་རྒྱུན་གཏོར་ཕྲིན་ལས་ཐོགས་མེད།
༄༅། །ལྕེ་བཙུན་སྙིང་ཏིག་གི་བཀའ་སྲུང་རྒྱུན་གཏོར་ཕྲིན་
ལས་ཐོགས་མེད་བཞུགས་སོ། ། ན་བ་མེད་ན་འགལ་
ན་མོ་གུ་ར་ཝེ། གང་ཞིག་སྙིང་པོའི་རྣལ་འབྱོར་དོན། །བཀའ་སྲུང་རྒྱུན་གཏོར་རྡོ་རྗེའི་ཚིག །ཅུང་ཟད་
བཀྲལ་ལ་གནང་བ་སྩོལ། །དངོས་འབྱོར་གཏོར་མ་གསེར་སྐྱེམས་སོགས། །མཆོད་ཚོགས་འདུ་བྱ་
རིག་རྩལ་ལས། །ཡོངས་ཤར་བླ་མ་དཔལ་ཆེན་པོའི། །སྐུར་བཞེངས་ཏིང་འཛིན་ལ་གནས་དང་། །
རཾ་ཡཾ་ཁཾ་གིས་བསྲེགས་གཏོར་བཀྲུས། ད་དུ ང་
ཨོཾ་ཨཱཧཱུཾ་གིས་སྦྱངས་བསྒྱུར་སྤེལ། ཕྱི་ནང་གསང་བའི་མཆོད་སྤྲིན་གྱིས། །སྣང་སྲིད་་་་་་
ཁམས་ཀུན་གང་བར་གྱུར། །རང་བཞིན་ཆོས་དབྱིངས་ཞིང་ཁམས་ནས། །བཞུགས་
པའི་རྩ་གསུམ་དམ་ཅན་མགྲོན། །གསང་བའི་གནས་འདིར་མཆོད་བཞེས་སླད། །
སྐད་ཅིག་བཛྲ་ས་མཱ་ཛ༔ ཛ༔ཧཱུྃ་བཾ་ཧོས་བརྟེན་པར་བཞུགས། །དཔལ་སྔགས་ཀྱི་སྲུང་་་་
མ་ནི། ཨ༔ དབྱིངས་ལས་ཡེ་ཤེས་རང་ཤར་བའི། །འབུམ་ཕྲག་མཁའ་འགྲོ་ཡོངས་
ཀྱི་གཙོ། །བཅུ་བདུན་རྒྱུད་ཀྱི་བྱ་ར་བ། །ཨེ་ཀ་ཛ་ཊི་རལ་གཅིག་མ། །འཁོར་དང་
ཡང་འཁོར་བཤན་པའི་ཚོགས། །འདིར་གཤེགས་བཞུགས་གསོལ་ཕྱག་མཆོད་་་་
བཞེས། །ཕྱི་ནང་གསང་བ་ཡང་གསང་གི །སྣང་སྲིད་རྣམ་དག་མཆོད་པ་འབུལ། །
དམ་སྐོང་འཁོར་འདས་རང་གྲོལ་ལ། །གཟུང་འཛིན་གཉིས་རྟོག་ཤོར་བ་བཤགས།།
གསང་བ་སྙིང་པོའི་བསྟན་པ་སྲུངས། །འགལ་རྐྱེན་ཀུན་སོལ་མཐུན་རྐྱེན་སྒྲུབས། །
བསྟན་འཛིན་སྐྱེས་བུའི་མཛད་ཕྲིན་སྤེལ། །ཆོས་ལྡན་སྦྱིན་བདག་མགོན་སྐྱབས་་་་་
མཛོད། །ལྟ་ལོག་གཏམས་པའི་སྙིང་ཁྲག་འཐུང༌། །ལས་བཅོལ་རྣམ་བཞིའི་ཕྲིན་་་་་
ལས་སྒྲུབས། །མ་མ་ཏྲག་རཀྵ་ཨེ་ཀ་ཛ་ཊི་སརྦ་པཱུ་ཛ་བ་ལིཾ་ཏ་ཁ་རཾ་ཁཱ་ཧི་་་་་་་༌་་
དྲང་སྲོང་གཟའ་མཆོག་ཆེན་པོ་ནི། ཛ འོད་གསལ་རིག་པ་ཟང་ཐལ་སྐུ། །ས་དགུའི་་་་་་
མངའ་བདག་དྲེགས་པའི་གཙོ། །ཁྱབ་འཇུག་ཆེན་པོ་སྒྲ་གཅན་འཛིན། །གདོང་མོ་་་
བཞི་དང་སྡེ་བརྒྱད་ཚོགས། །མཆོད་གཏོར་འདི་བཞེས་ཐ་ཚིག་དགོངས། །སྙིང་པོའི་
-123 -



། ༢། ལྕེ་བཙུན་སྙིང་ཐིག་གསར་པ།
བསྟན་དང་བསྟན་འཛིན་སྡེ། །སྲུང་སྐྱོབ་སྡོང་གྲོགས་གཡེལ་མེད་མཛོད། །ལྟ་རོག་
རུ་ཏྲའི་སྡེ་དཔུང་བཅས། །གཟུགས་ཅན་གཟུགས་མེད་དགྲ་བགེགས་རྣམས། །
གཏད་དོ་མིང་གི་ལྷག་མར་གྱིས། །ཕྲིན་ལས་མ་གཡེལ་ས་མ་ཡ། །ཨོ་ཀེ་ཏ་ཀེ་ཏ་
རཀཱ་རཱ་ཧུ་ལ་ས་པཱ་རི་ཝཱ་ར། མ་ཧཱ་མཾ་ས་རཀྟ་ཙིཏྟ་བ་ལིཾ་ཏ་ཁ་རཾ་ཁཱ་ཧི། དམ་ཅན་སྐྱེས་བུ་
ནི། ཏཱི༔ དབྱིངས་དང་རིག་པ་འདུ་འབྲལ་མེད། །ཟུང་འཇུག་དྭངས་མའི་ཐིག་ལེ་་་་
འཛིན། །འཛམ་གླིང་གཏེར་གྱི་བསྲུང་མི་མཆོག །རྡོ་རྗེ་ལེགས་པ་དགྲ་འདུལ་་་་་་་
རྩལ། །མཆེད་འཁོར་སུམ་བརྒྱ་དྲུག་ཅུ་དང་། །ཡང་འཁོར་ལྷ་སྲིན་སྡེ་བརྒྱད་་་་་་་
བཅས། །འདིར་གཤེགས་དམ་རྫས་མཆོད་གཏོར་བཞེས། །རིག་འཛིན་བརྒྱུད་པའི་
ཐ་ཚིག་བཞིན། །དབང་དང་དྲག་པོའི་ཕྲིན་ལས་ཀྱིས། །གཞི་བྱེས་ལམ་གསུམ་་་་་
གྲོགས་དན་མཛོད། །མགོན་དང་དཔལ་དུ་ཁྱོད་ངོམ་ན། །མཐུ་རྩལ་ནུས་པ་མྱུར་དུ་
སྟོན། །དམ་ཚིག་དུས་བབས་ཕྲིན་ལས་མཛོད། །ཏྲི་བཛྲ་སཱ་དྷུ་ས་མ་ཡ་སརྦ་པཱུ་ཛ་ཁ་
རཾ་ཁཱ་ཧི། སྡེ་བརྒྱད་དྲེགས་པའི་ཚོགས་ནི། ། དེ་དག་
ཧཱུྃ། ཐུགས་རྗེའི་ཆོ་འཕྲུལ་བསམ་ཡས་པ། །དཔལ་ཆེན་བཀའ་སྡོད་ཐ་ཚིག་བདག
།འབུམ་ཕྲག་དྲེགས་པའི་སྡེ་ཚོགས་ཀུན། །འདིར་གཤེགས་དམ་རྫས་མཆོད་གཏོར་
བཞེས། །བསྟན་དང་བསྟན་འཛིན་ལ་སྡང་བའི། །དོ་བསྡོ་ཕོད་བཙུགས་ཡིད་སྲུབ་
སྡེ། །གཟུགས་ཅན་གཟུགས་མེད་ཉམས་པའི་ཚོགས། །སྡེ་བརྒྱད་དྲེགས་པའི་ཟས་
སྐལ་དུ། །གཏད་དོ་མངོན་སྤྱོད་ཕྲིན་ལས་མཛོད། །དམ་ལ་མི་འདའ་ས་མ་ཡ། །ཨ་
ཡ་མ་དུ་རུ་ཙ་ཤ་ན་ས་པཱ་རི་ཝཱ་ར། མ་ཧཱ་མཾ་ས་རཀྟ་ཙིཏྟ་ལ་ཁ་རཾ་ཁཱ་ཧི། ཐ་ཚིག་ཕྲིན་
ལས་བཅོལ་བ་ནི། ཀྱི་དགོངས་བརྡ་སྙན་ནས་བརྒྱུད་པ་ཡི། །རྒྱལ་བ་རིག་འཛིན་རྣལ་
འབྱོར་དབང་། །ཇི་སྙེད་འདུས་པའི་ཚོགས་ཆེན་དང༌། །འཁོར་འདས་ཟིལ་གནོན་ཧེ་
རུ་ཀ །དཔལ་ཆེན་སཾ་ཧེ་ཤྭ་ར་དང་། །འོད་གསལ་སྤྲུལ་པའི་རྡོ་རྗེ་ཡིས། །ཇི་ལྟར་
བཀའ་བསྒོས་དམ་བཞག་བཞིན། །བཀའ་སྲུང་བསྟན་སྲུང་གཏེར་བདག་ཚོགས། །
མ་ལུས་འཁོར་དང་བཅས་པ་ཀུན། །དུར་ཁྲོད་རོལ་བའི་གནས་འདིར་སྤྱོན། །
-124-



བཀའ་སྲུང་རྒྱུན་གཏོར་ཕྲིན་ལས་ཐོགས་མེད།
ཁམས་ལྔ་དག་པའི་སྨན་ཕུད་དང་། །འབྱུང་ལྔའི་དྭངས་མ་བ་ལིཾ་ཏ། །དུག་ལྔ་བསྒྲལ་
བའི་དམར་ཆེན་པོ། །བདེ་སྟོང་བླ་མེད་གསང་མཆོད་བཞེས། །ཐེག་མཆོག་ལམ་དུ་
ཞུགས་པ་ལ། །གློ་བུར་བདུད་བཞིའི་བར་ཆད་ཟློག །ཆགས་མེད་བྱང་ཆུབ་བསྒྲུབ་
པའི་ཕྱིར། །ངེས་མེད་ཉེར་རྒྱུ་སྤྱོད་པའི་ཚེ། །རྣལ་འབྱོར་འདོད་པའི་ཕྲིན་ལས་་་་་
བསྒྲུབས། །འཁོར་འདས་རུ་ཤན་དབྱེ་བའི་ཚེ། །གཟུང་འཛིན་འཁྲུལ་བའི་ས་བོན་
སྒྲོལ། །རིག་པ་ཀ་དག་ལྟ་བ་ལ། །ཡིད་བྱེད་མཚན་མའི་རྟོག་པ་སྲུངས། །རིག་རྩལ་
མངོན་སུམ་སྣང་བའི་ཚེ། །རླུང་སེམས་འགྱུ་བ་དབྱིངས་སུ་ནོན། །མཐར་ཐུག་གཞི་
དབྱིངས་གཉུག་མའི་ཀློང༌། །གཞི་སྣང་རིག་པའི་ཕྲིན་ལས་སྒྲུབས། །ཡང་གསང་
འཕགས་ལམ་རྫོགས་ཆེན་གྱི། །བཤད་སྒྲུབ་བསྟན་འཛིན་སྐྱེས་བུ་ཡི། །ལས་བཞིའི་
ཕྲིན་ལས་ཐོགས་མེད་སྒྲུབས། །ཕྱོགས་ལས་རྣམ་པར་རྒྱལ་བར་མཛོད། །ས་མ་
ཡ་ཧོ༔ གཏེར་གཞུང་རྡོ་རྗེའི་ཚིག་རྐང་ལ། །ཅུང་ཟད་གསལ་བར་བཀྲལ་བའི་དགེས། །རྣལ་འབྱོར་
ཕྲིན་ལས་ཀུན་འགྲུབ་ནས། །བསྟན་པ་དར་ཞིང་རྒྱས་པར་ཤོག །ཅེས་རྣལ་འབྱོར་བྱང་ཆུབ་སྒྲུབ་པའི་
བར་ཆད་ཞི་ཞིང་དོན་གཉིས་འགྲུབ་པའི་མཐུན་རྐྱེན་ཕུན་སུམ་ཚོགས་པའི་ཡན་ལག་ཏུ་རིག་འཛིན་སྣ་
ཚོགས་རང་གྲོལ་པས་བཀྲ་ཤིས་དུང་དཀར་འཁྱིལ་བའི་རི་ཞོལ་རང་གནས་བསམ་གཏན་གྱི་ཁང་
བུར་བྲིས་པ་དགེ་ལེགས་སུ་གྱུར་ཅིག། །།དགེའོ། །དགེའོ། ། དགེའོ། ། ལ་
- 125-



1: ལྕེ་བཙུན་སྙིང་ཐིག །
༄༅། །ལྕེ་བཙུན་ཆེན་པོ་བི་མའི་ཟབ་ཏིག་གི་སྨིན་ཁྲིད་ཉམས་
ལེན་བྱེད་པའི་སྐབས་ཐུན་མོང་དང༌། །
ཁྱད་པར་གྱི་སྐྱབས་སེམས་ཞག་བདུན། བསགས་སྦྱངས་ཞག་བདུན། བླ་མའི་རྣལ་
འབྱོར་ཕྱག་དང་བཅས་ཞག་བཅུ་དྲུག་བཅས་ཁྱོན་ཟླ་བ་གཅིག་ཏུ་གནད་དུ་སྨིན་པར་
གྲུབ་རྗེས་དངོས་གཞི་ཉམས་ལེན་གྱི་དང་པོ་ཀུན་བཟང་དོན་ཕྲིན་གྱི་བསྙེན་སྒྲུབ་ཟླ་
བ་གསུམ་དང་ཞག་བཅུ་སྟེ་ཉིན་ཞག་བརྒྱ་ལ་བརྩོན། ཚོགས་སྐོང་ཞག་གཅིག དེ་
སྐབས་སྐྱབས་སེམས་ཡན་ལག་བདུན་པའི་འཕྲོས་ཡིག་བརྒྱ་དང༌། ཨ་ཧོ་མ་ཧཱ་སུ་
ཁ་སོགས་ཚོགས་སྦྱར། ཐུན་རེ་ཡིག་བརྒྱ་སུམ་བརྒྱ་ལས་མི་ཉུང་བ་བཏང་། དེ་ནས་
བགེགས་བསྐྲད་ཕྱིན་མཐར་ཆགས་སུ་བཏང་སྟེ་སྤྱན་འདྲེན་བཞུགས་གསོལ་གྲུ་་་་
རྗེས་མདུན་གྱི་བི་མ་ལར་དམིགས་ནས་འོད་གསལ་སྣང་བཞི་སོགས་གསོལ་་་་་་་་
འདེབས་ཐུན་རེར་སུམ་བརྒྱ། བི་མ་ལའི་མཚན་སྔགས་སྟོང་ཕྲག་རེ་གཏང་། ལས་
བྱང་གི་ཕྱག་མཆོད་བསྟོད་པའི་བར་བཏང་སྟེ་བསྐྱེད་པའི་རིམ་གསལ་རྣམ་པ་གསལ་
བ་ང་རྒྱལ་བརྟན་པ་རྣམ་དག་དྲན་པ་རྣམས་ལྕེ་བཙུན་སྙིང་ཐིག་གི་ཁྲིད་ཡིག་ཏུ་མི་
གསལ་བས་རིག་འཛིན་འདུས་པའི་བསྙེན་ཡིག་ནང་བཞིན་སྦྱར། །བྱེད་དམ་
ཨོཾ་ཨཱ་ཧཱུྃ་བཛྲ་གུ་རུ་སེང་ཧེ་ཤྭ་ར་གྲངས་ཇི་ཙམ་མང་བཞིན་ལེགས། ཐུན་མཐར་བུམ་
ཅན་དང་སྒྲག་པའི་རྡོར་བཟླས་ཉེར་གཅིག་རེ་བྱ་ཉེར་བསྡུའི་སྐབས་ཞི་གནས་་་་་
སེམས་ཡུན་རིང་གཏད་པ་གལ་ཆེ། དངོས་གཞི་ཁྱད་པར་གྱི་སྔོན་འགྲོའི་ལུས་སྦྱོངས་
ཞག་བདུན། ངག་སྦྱོངས་ཕྱིའི་སྣང་བ་ཧཱུྃ་དུ་བསམ་པ་དང་། ནང་ལུས་ཧཱུྃ་གིས་གང་བ་
ཞག་ཉེར་གཅིག ཧཱུཾ་གིས་སྣང་བ་དང་ལུས་ཐམས་ཅད་གཏོར་བ་ཞག་བདུན་་་་་་
སེམས་བྱུང་གནས་འགྲོ་གསུམ་བཙལ་བ་ཞག་བདུན། རྣལ་དབབ་སོར་གཞུ་་་་
གཉིས་ཞག་བདུན་བར་འབད། ཐུན་མཐར་མི་ཕམ་རིན་པོ་ཆེའི་རྫོགས་ཆེན་སྨོན་
ལམ་གདབ་བོ།། །།
11:|
་ཀྱིན།
126 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
༄༅།།རྫོགས་པ་ཆེན་པོ་ལྕེ་བཙུན་སྙིང་ཏིག་གི་སྔོན་འགྲོའི་ ་
ཁྲིད་ཡིག་རིག་འཛིན་ཞལ་ལུང་ཞེས་བྱ་བ་བཞུགས། །
ན་མོ་བཛྲ་གུ་རུ་ཡེ། ཐེག་མཆོག་མན་ངག་འོད་གསལ་རྫོགས་པ་ཆེ། །སྟོན་མཛད་
བརྒྱུད་གསུམ་རིག་འཛིན་རྒྱ་མཚོ་ཡི། །ངོ་བོར་དཔལ་མགོན་བླ་མ་རྡོ་རྗེ་འཆང་། །ཚེ་
རབས་གཏན་གྱི་སྐྱབས་སུ་སྤྱི་བོར་བསྙེན། །གདམས་བཟང་འཕགས་ནོར་གྲངས་
ལྡན་ནམ་མཁའི་མཛོད། །ཡང་ཟབ་རྗེས་དྲན་ལྕེ་བཙུན་སྙིང་ཏིག་གི །སྔོན་འགྲོའི་
ཁྲིད་རིམ་རིག་འཛིན་ཞལ་གྱི་ལུང་། །སྐལ་བཟང་གདུལ་བྱའི་དཔལ་དུ་འདིར་
གསལ་བྱ། །དེ་ལ་འདིར་དུས་གསུམ་སངས་རྒྱས་ཐམས་ཅད་ཀྱི་བགྲོད་པ་གཅིག་
པུའི་གསང་ལམ་རྨད་དུ་བྱུང་བ། ཐེག་པ་ཐམས་ཅད་ཀྱི་ཡང་རྩེ་རྒྱུད་ཐམས་ཅད་ཀྱི་
རྒྱལ་པོ་ལུང་ཐམས་ཅད་ཀྱི་སྤྱི་ཕུད། ཆོས་ཐམས་ཅད་ཀྱི་མདོ་ཆིངས། ལམ་ཐམས་
ཅད་ཀྱི་མཐར་ཐུག དུས་གསུམ་རྒྱལ་བ་ཐམས་ཅད་ཀྱི་དགོངས་བཅུད་སྙིང་པོར་
དྲིལ་བ། འཕགས་ལམ་འོད་གསལ་རྫོགས་པ་ཆེན་པོ་སེམས་ཀློང་མན་ངག་སྡེ་
གསུམ་དུ་བཞུགས་པ་ལས། འདི་ནི་ཕྱི་མ་མན་ངག་སྡེའི་བཅུད་ཕུར། སློབ་དཔོན་
ཆེན་པོ་བི་མ་ལའི་ཟབ་ཏིག་ལྕེ་བཙུན་སེང་གེ་དབང་ཕྱུག་གི་ཐུགས་ཐིག ཚེ་ལུས་
གཅིག་གིས་སངས་རྒྱས་པར་བྱེད་པའི་མན་ངག་ཐམས་ཅད་ཀྱི་ཉིང་ཁུའམ་རྒྱལ་པོ་
ལྟ་བུ་འདི་ཉིད་ཀྱི་ཐུན་མོང་ཕྱི་ནང་གི་སྔོན་འགྲོ་འཆད་ཉན་བགྱི་བ་ལ་གསུམ།
འཆད་པ་པོ་སློབ་དཔོན་གྱི་མཚན་ཉིད། འཆད་ཡུལ་སློབ་མའི་མཚན་ཉིད། འཆད་
བྱ་གདམས་ངག་གི་རིམ་པའོ། །དང་པོ་ལ་གཉིས། ཐུན་མོང་དང་། ཁྱད་པར་རོ། །
དང་པོ་ལ་བསྟེན་བྱ་དང་བསྟེན་བྱ་མ་ཡིན་པ་གཉིས། དང་པོ་བསྟེན་བྱ་དགེ་བའི་
བཤེས་གཉེན་གྱི་མཚན་ཉིད་ནི། རིན་ཆེན་ཕུང་པོའི་མདོ་ལས། བྱམས་པས་གསོལ་
བ། དགེ་བའི་བཤེས་གཉེན་ཇི་ལྟ་བུ་བསྟེན་པར་བགྱི། བཀའ་སྩལ་པ། དགེ་བའི་
-127 -



ལྕེ་བཙུན་སྙིང་ཐིག
བཤེས་གཉེན་གྱིས་ཆོས་ཅི་དང་ཅི་སྟོན་པ་ཐམས་ཅད་ཆོས་ཀྱི་དབྱིངས་དོན་དམ་པའི་
བདེན་པ་འབའ་ཞིག་སེམས་ཏེ་སྟོན་པར་བྱེད། གསལ་བར་བྱེད་པ་དེ་ནི་དགེ་བའི་
བཤེས་གཉེན་ལམ་དྲང་པོ་ནས་ཁྲིད་པར་བྱ་བ་ཡིན་ནོ། །ཞེས་སོ། །གཉིས་པ་
བསྟེན་བྱ་མ་ཡིན་པ་ནི། བློ་གྲོས་རྒྱ་མཚོས་ཞུས་པའི་མདོ་ལས། དགེ་བའི་བཤེས་
གཉེན་ལྟར་བཅོས་པའི་སྡིག་པའི་གྲོགས་པོ་ནི། ཉན་ཐོས་དང་རང་སངས་རྒྱས་དང་
ལྡན་པའི་སྒོ་ནས་ཆོས་སྟོན་ཅིང་བསོད་ནམས་ཀྱི་ཚོགས་ལ་འདུན་བཟློག་པ་དང་།
རབ་ཏུ་དབེན་པར་སྟོན་ཅིང་བྱ་བ་ཉུང་ལ་སྦྱོར་བ་དང་། ཐེག་པ་ཆེན་པོའི་དོན་དང་
ལྡན་པའི་དཀའ་མཆིད་མི་སྟོན་པ་ལ་བསྟེན་ཅིང་བསྙེན་བཀུར་བྱེད་པ་དང་། བསྡུ་
བའི་དངོས་པོ་བཞིས་སེམས་ཅན་ཡོངས་སུ་སྨིན་པ་ལས་ཟློག་པ་དང༌། དམ་པའི་
ཆོས་ཡོངས་སུ་བཟུང་བ་ལས་འདུན་པ་ཟློག་པའོ། །ཞེས་སོ། །གཉིས་པ་ཁྱད་པར་
གྱི་མཚན་ཉིད་ལའང་གཉིས། དང་པོ་བསྟེན་བྱ་རྡོ་རྗེ་སློབ་དཔོན་གྱི་མཚན་ཉིད་ནི།
ཨ་ཏི་བཀོད་པ་ཆེན་པོ་ལས། མཁས་ཤིང་བྱ་བ་བྲལ་བ་དང༌། །ཆོས་ཉིད་དོན་ལྡན་
ཚད་ཕེབས་པ། །འདོད་པའི་དོན་ལ་རྨོངས་པ་མེད། །གསང་སྔགས་བླ་མའི་མཚན་
ཉིད་དོ། །ཞེས་སོ། ། ན་བ་མ་དགོས་དོན་གང་
གཉིས་པ་བསྟེན་བྱ་མ་ཡིན་པ་ནི། རྒྱུད་རང་ཤར་ལས། མི་ཤེས་ང་རྒྱལ་ཆེན་པོ་་་་
དང་། །བློ་རྨོངས་ཚིག་ཕྱིར་འབྲང་བ་དང་། །གསང་སྔགས་དོན་ལ་མི་དགོངས་་་་་
དང་། །གཞན་གྱི་ཞེ་གཅོད་ཁེངས་ཚིག་སྨྲ། །ལོག་པའི་ལམ་དུ་ཞུགས་པ་དང༌། །
དབང་གི་དཀྱིལ་འཁོར་ཞལ་མ་མཐོང༌། །དམ་ཚིག་འཆོལ་བར་གྱུར་པ་དང་། །དྲིས་
པ་དག་ལ་ལན་མི་ཐེབས། །ཐོས་ཆུང་ང་རྒྱལ་ཆེ་བ་སྟེ། །སློབ་དཔོན་མ་བརྟགས་་་་་
སློབ་བུའི་བདུད། །ཅེས་དང༌། ཁྱུང་ཆེན་ལས། སློབ་དཔོན་ཚད་མར་མ་གྱུར་སྤྲེའུ་
འདྲའི་ལུང་། །མན་ངག་ལོག་པའི་ལམ་དུ་ལྟུང་ཏ་རེ། །ཞེས་བླ་སློབ་གཉིས་ཀ་ཕུང་
པའི་རྒྱུར་འགྱུར་བས་སྤང་བར་བྱའོ། །མདོར་ན་རང་ལུགས་ལ་སྙན་ནས་སྙན་དུ་
བརྒྱུད་པའི་གདམས་པ་ཟམ་མ་ཆད་ཅིང་། བརྒྱུད་པ་ལ་དམ་སེལ་གྱི་གཡའ་དྲིས་མ་
- 128-



སྔོན་འགྲོའི་ཁྲིད་ཡིག་རིག་འཛིན་ཞལ་ལུང༌།
གོས་པ། ལྟ་དགོངས་གདིང་དུ་གྱུར་ཅིང་གདམས་ངག་དམར་བཅིངས་སུ་འདེབས་
མཁས་པ་ནི་བཅུད་དང་ལྡན་པ་ཞེས་དེ་ལྟ་བུ་ནི་བསྟེན་བྱ་དམ་པའོ། །རྩ་བའི་གཉིས་
པ་སློབ་མ་ལའང་བླང་བྱ་དང་དོར་བྱ་གཉིས། དང་པོ་ནི། སློབ་དཔོན་པདྨའི་དོན་
ཁྲིད་ནོར་བུའི་སྙིང་པོ་ལས། སྣོད་ལྡན་ལ་མཚན་ཉིད་བཅུ་དགུ་གསུངས་ཏེ། དང་པོ་
དད་པ་ཆེ་བས་ཆོས་ལ་མོས་པའོ། །བརྩོན་འགྲུས་ཆེ་བས་ཆོས་ལ་བརྩོན་པའོ། །
ཤེས་རབ་ཆེ་བས་ཚིག་དོན་ཐམས་ཅད་གོ་བའོ། །འཛིན་ཆགས་མེད་པས་ཚེ་འདིའི་
བྱ་བ་ལ་མི་འཇུག་པའོ། །ཕུ་དུད་ཆེ་བས་བླ་མ་ལ་ལུས་ངག་ཡིད་གསུམ་གྱི་ཞབས་་་་
ཏོག་བྱེད་པའོ། །གསང་སྔགས་ཀྱི་དོན་ལ་བློ་ངེས་པས་སྤྱོད་པའོ། །རྟོག་པ་ཆུང་བས་
གསང་སྔགས་ཀྱི་སྤྱོད་པ་ལ་དངངས་སྐྲག་མི་སྐྱེའོ། ། 1:|: :
གཡེང་བ་ཆུང་བས་བབས་ཀྱིས་ཆོས་ལ་གནས་པའོ། །དམ་ཚིག་གཙང་བས་ཉེས་
ལྟུང་མི་འབྱུང་བའོ། །སྒྲུབ་པ་ལ་བརྩོན་པས་དངོས་གྲུབ་མྱུར་དུ་ཐོབ་པའོ། །ཡང་
དད་པ་དང་སྙིང་རྗེ་ཆེ་བས་ཆོས་ལས་མི་འགྱུར་ཞིང་འགྲོ་བ་ལ་ཕན་ཐོགས་པའོ། །
གཏོང་ཕོད་ཆེ་བས་བླ་མ་དང་ཌཱ་ཀི་མཉེས་ཤིང་ཚོགས་རྫོགས་པའོ། །རྒྱུད་དུལ་བས་
ཉོན་མོངས་པ་བགས་ཀྱིས་ཆུང་བའོ། །སྡིག་པ་ལ་འཛེམས་པས་རྣམ་སྨིན་གྱིས་མ་
གོས་པའོ། །དབང་པོ་རྣོ་བས་ཆོས་དང་ཆོས་མིན་འབྱེད་པའོ། །གསང་ཐུབ་པས་་་་་
བཀའ་ཆད་མི་འབྱུང་བའོ། །འགྱུར་བ་མེད་པས་ཆོས་དང་མི་འབྲལ་བའོ། །སྐྱོ་ཤས་
ཆེ་བས་ཇོ་སྣ་ཐུང་བའོ། །སྡུག་སྲན་དང་སྙིང་རུས་ཆེ་བས་གྲུབ་རྟགས་ཐོན་པའོ། །དེ་
ལྟ་བུ་གསང་ཇགས་ཀྱི་སྣོད་ཡིན་པས་གདམས་པ་སྦྱིན་པར་བྱའོ། །ཞེས་གསུངས་་་་
སོ། །གཉིས་པ་ནི། ཀློང་གསལ་ལས། སྣོད་དང་མི་ལྡན་སློབ་མ་ནི། །ཤེས་ཆུང་ཁ་
གསག་གདོང་ལྟས་ཆེ། །ཁ་མཁས་ལག་དམ་གཡོ་རྒྱུ་ཆེ། །ཇ་མའི་གསུང་གཅོག་
དྲིན་ལ་རྩོད། །ཡོན་ཏན་མི་མཐོང་སྐྱོན་ལ་རྟོགས། །རིགས་རྒྱུད་ངང་རྒྱུད་ངན་་་་
དང་། །བཀའ་དྲིན་ཁྱད་གསོད་རང་ལ་བསྟོད། །སྡོམ་དང་དམ་ཚིག་ཉམས་ལེན་
འཆལ། །སློབ་མ་མ་བརྟགས་སློབ་དཔོན་དགྲ། །ཉམས་སུ་མི་ལེན་གང་ཟག་ལ།།
129-



། ཕྱི་ལྕེ་བཙུན་སྙིང་ཐིག་ལེ་
།རྫོགས་པ་ཆེན་པོའི་དབང་དང་ནི། །དོན་དམ་གདམས་པ་བསྟན་མི་བྱ། །ཞེས་དང་།
དེ་ཉིད་ལས། ཡང་གསང་བཅུད་ཀྱི་བདུད་རྩི་ནི། །སྣོད་ངན་རྣམས་སུ་ཐུགས་གྱུར་
ན།།སྣོད་ཆག་བཅུད་འབོ་དམྱལ་བར་འགྲོ། །ཞེས་སོ། །
དེ་ལྟར་ཇ་སློབ་ཀྱི་རྟེན་འབྲེལ་དབང་ཆོས་ཀྱིས་མ་སྦྲེལ་གོང་སློབ་མས་ཇ་མ་བརྟགས་
པ་ལས། འབྲེལ་ཟིན་ནས་རང་རེ་སོ་སོའི་སྐྱེ་བོ་ལོག་ལྟའི་མིག་སྐྱོན་ཅན་གྱིས་ཇི་
བཞིན་པའི་ཇ་མའི་ཡོན་ཏན་མི་མཐོང་། ཐབས་ལ་མཁས་པའི་མཛད་སྤྱོད་སོགས་
ཇོར་མི་ཤོང་བས་རྡོ་རྗེའི་དམྱལ་བའི་ལས་གསོག་པས་ན་དྲན་ཤེས་དང་ལྡན་པས་
རང་རང་གི་སྐལ་པ་དང་འཚམས་པའི་འདྲེན་པའི་དེད་དཔོན་སངས་རྒྱས་སྤྲུལ་པའི་
སྐུར་ཐག་བཅད་ནས་ཅི་མཛད་ལེགས་མཐོང་ལ་བསླབ། བླ་མས་ཀྱང་སློབ་མ་ལ་
གསར་ངས་མི་བྱ་བར་བྱ་དཀའ་བའི་ལས་བཅོལ་བ་སོགས་ཐབས་དུ་མའི་སྒོ་ནས་
བརྟགས་ལ་གདམས་ངག་རིམ་ཅན་དུ་བསྟན་པར་བྱའོ། །རྩ་བའི་གསུམ་པ་འཆད་
བྱའི་གདམས་ངག་གི་རིམ་པ་ལའང་གསུམ། ལོ་རྒྱུས་ཀྱི་སྒོ་ནས་ངེས་ཤེས་བསྐྱེད་པ།
དབང་གི་སྒོ་ནས་སྨིན་པར་བྱེད་པ། གདམས་ངག་གི་སྒོ་ནས་གྲོལ་བར་བྱེད་པའོ། །
དང་པོ་ལའང་གསུམ། རིང་བརྒྱུད། ཉེ་བརྒྱུད། ཤིན་ཏུ་ཉེ་བརྒྱུད་དོ། །དང་པོ་རིང་
བརྒྱུད་ལའང་། རྒྱལ་བ་དགོངས་བརྒྱུད། རིག་འཛིན་བརྡའ་བརྒྱུད། གང་ཟག་སྙན་
བརྒྱུད་གསུམ་ལས། དང་པོ་ནི། བདག་ཅག་གི་སྟོན་པ་བཅོམ་ལྡན་འདས་དཔལ་་་་་
ཀུན་ཏུ་བཟང་པོ་ཉིད་གཞི་གདོད་མའི་དབྱིངས་སུ་མངོན་པར་བྱང་ཆུབ་སྟེ། སྐུ་དང་
ཡེ་ཤེས་འདུ་འབྲལ་མེད་པའི་དགོངས་པ་ལས་མ་གཡོས་པར་བཞུགས་པའི་ཚུལ་་་་
ནང་གསལ་ཆོས་ཀྱི་སྐུའི་གནས་སྐབས་ན་ངོ་བོ་རང་བཞིན་ཐུགས་རྗེ་གསུམ་དབྱིངས་
ཀྱི་སྐུ་གསུམ་དུ་གནས་པའི་རྣམ་པས་ཡུལ་ལ་མི་སྤྱོད་པའི་ཕྱིར་ཐམས་ཅད་མཁྱེན་་་་་
པའི་ཡེ་ཤེས་ངང་གིས་འོད་གསལ་བའོ། །དེའི་ཚེ་གནས་ཕུན་སུམ་ཚོགས་པ་ཆོས་ཀྱི་
སྐུའི་ཞིང་ན། སྟོན་པ་ཕུན་སུམ་ཚོགས་པ་ཀུན་ཏུ་བཟང་པོས། འཁོར་ཕུན་སུམ་་་་་
ཚོགས་པ་ཡེ་ཤེས་རྒྱ་མཚོའི་ཚོགས་ལ། དུས་ཕུན་སུམ་ཚོགས་པ་ཆོས་ཉིད་འཕོ་་་་་
-130 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་
།
འགྱུར་མེད་པའི་ཚེ། ཆོས་ཕུན་སུམ་ཚོགས་པ་རང་བཞིན་རྫོགས་པ་ཆེན་པོ་རང་ཆས་
ལྷུན་གྲུབ་ཀྱི་ངང་དུ་འོད་གསལ་བའི་ཚུལ་དུའོ། །དེ་ཉིད་ཀྱི་ངང་ལས་མ་གཡོས་
བཞིན་དུ་རང་སྣང་ལོངས་སྤྱོད་རྫོགས་པའི་སྐུར་རང་བྱུང་བ་ནི། གནས་རང་སྣང་
སྟུག་པོ་བཀོད་པར། སྟོན་པ་རིགས་ལྔའི་སངས་རྒྱས་ཀྱི། འཁོར་སངས་རྒྱས་ཀྱི་
དཀྱིལ་འཁོར་ཚད་མེད་པ་ལ། ཆོས་ཡེ་ཤེས་འོད་གསལ་བའི་དགོངས་པ། དུས་
ཆོས་ཉིད་བསམ་གྱིས་མི་ཁྱབ་པའི་ཚེ། རང་ཆས་སུ་ངང་གིས་འོད་གསལ་བའི་
དགོངས་པ་བརྗོད་དུ་མེད་པར་སྟོན་པ་སྟེ་ཕུན་སུམ་ཚོགས་པ་ལྔའི་སྒོ་ནས་སོ། །དེ་
ཉིད་ཀྱི་ངང་ལས་ཕྱོགས་བཅུའི་ཞིང་རིགས་དྲུག་གི་གནས་སུ་སངས་རྒྱས་དང་བྱང་
ཆུབ་སེམས་དཔའི་སྤྲུལ་པ་མཐའ་ཡས་པས་ཆོས་ཀྱི་འཁོར་ལོ་བསྐོར་ཞིང་དོན་་་་་་
མཛད་པ་ལས། རེ་ཞིག་མི་མཇེད་འཇིག་རྟེན་འདིར་སྤྲུལ་པ་འཕྲོ་ཚུལ་ནི། དེ་ལྟར་
རང་སྣང་སྟུག་པོ་བཀོད་པའི་ཞིང་ནས་སྤྲུལ་པ་ཆེན་པོ་གཉིས་སྣང་བ་ལས། བྱིན་
རླབས་མཆོག་གི་སྐུ་གསུང་ཐུགས་ལས་རང་བྱུང་གི་སྤྲུལ་པ་ཆེན་པོ་གསུམ་བྱུང་བ་ནི།
རིན་པོ་ཆེ་བརྒྱ་རྩ་གཅིག་གི་རྒྱུད་ལས་རང་བྱུང་བར་སྣང་པའི་སྐུ་གཟུགས་འགྲོ་བ་
དྲུག་གི་ཚེ་ལོའི་ལུས་བོང་དང་མཉམ་པ་ལས་ཆོ་འཕྲུལ་དུ་མ་འབྱུང་བས་འགྲོ་བ་གྲོལ་
བར་བྱེད་པ་དང་། །
རིན་པོ་ཆེ་ལས་རང་བྱུང་བར་སྣང་བའི་ཡི་གེ་ཆེན་པོ་བསྟན་པ་བུ་གཅིག་གི་རྒྱུད་་་་་་
ལས། ཆོས་ཀྱི་རྣམ་གྲངས་བརྗོད་དུ་མེད་པ་སྐད་རིགས་སོ་སོར་རང་གྲགས་པ་དང༌།
འཇིག་རྟེན་གྱི་ཁམས་ཐམས་ཅད་དུ་འོད་ཟེར་དཔག་ཏུ་མེད་པ་འགྱེད་ནས་འགྲོ་བ་
ཀུན་རང་བཞིན་གྱིས་གྲོལ་བའི་དོན་བྱེད། ཆོས་ཉིད་ཀྱི་རྡོ་རྗེ་ཚེ་ལོ་དང་པོའི་མི་
རྣམས་ཀྱི་ཆགས་གང་བ་ལས་གང་ལ་གང་འདུལ་གྱི་ཆོས་དང་ཡོ་བྱད་ཀྱི་ཆར་་་་་
འབེབས་པར་བྱེད་ཅིང་གྲོ་བར་བྱེད་དོ། །ཡེ་ཤེས་དམ་པའི་རྣམ་འཕྲུལ་རང་བྱུང་རྡོ་
རྗེ་འཆང་ཆེན་པོ་ཞིང་འདིའི་བསྐལ་པ་དང་པོ་དགའ་ལྡན་བརྩེགས་པ་ཞེས་བྱ་བར་
པདྨའི་སྟེང་དུ་རང་བྱོན་ནས། རྡོ་རྗེ་སེམས་དཔའ་དང་ཕྱག་ན་རྡོ་རྗེ་ལ་རང་བཞིན་
-131



17 | ལྕེ་བཙུན་སྙིང་ཐིག་གཡོ་
རྫོགས་པ་ཆེན་པོའི་ཆོས་ཚིག་དང་ཡི་གེ་ལས་འདས་པའི་དགོངས་པ་རང་སྣང་དུ་གོ་
བར་མཛད་དེ། དེའི་ཚེ་རྡོ་རྗེ་འཆང་ཉིད་ཁྱེའུ་སྣང་བ་བསམ་གྱིས་མི་ཁྱབ་པ་ཞེས་བྱ་
བ་པདྨའི་སྟེང་དུ་རང་བྱོན་ནས། འཁོར་བསྐལ་པ་བཟང་པོའི་སངས་རྒྱས་སྟོང་ལ།
ཆོས་སྒྲ་ཐལ་འགྱུར་རྩ་བའི་རྒྱུད་ལ་སོགས་པ་ཡང་གསང་འོད་གསལ་གྱི་རྒྱུད་བཅུ་
བདུན། དུས་ཡེ་ཤེས་རང་སྣང་བའི་ཚེ་རང་ཤར་ཏེ་ཕུན་སུམ་ཚོགས་པ་ལྔའི་སྒོ་ནས་
གསུངས་སོ། །དེའང་སྟོན་འཁོར་ཐ་དད་མེད་ཀྱང་འགྲོ་བ་འདུལ་བ་ལ་དགོངས་ནས་
སོ་སོར་སྣང་བའོ། །དེ་ནས་ཚེ་ལོ་དཔག་མེད་དུས་སུ་སྟོན་པ་ཁྱེའུ་སྣང་བ་དམ་པ་
ནས་རིམ་པར། སྟོན་པ་ཁྱེའུ་འོད་མི་འཁྲུགས་པ། སྟོན་པ་འཇིགས་པ་སྐྱོབ། སྟོན་པ་
གཞོན་ནུ་རོལ་པ་རྣམ་པར་བརྩེ་བ། :
སྟོན་པ་རྡོ་རྗེ་འཆང་། སྟོན་པ་གཞོན་ནུ་དཔའ་བོ། སྟོན་པ་དྲང་སྲོང་ཁྲོས་པའི་རྒྱལ་
པོ། སྟོན་པ་གསེར་འོད་དམ་པ། སྟོན་པ་བརྩེ་བས་རོལ་པའི་བློ་གྲོས། སྟོན་པ་འོད་
སྲུང་བགྲེས་པོ། སྟོན་པ་མངོན་རྫོགས་རྒྱལ་པོ་སོགས་ནས་ཚེ་ལོ་བརྒྱ་བར་སྟོན་པ་
ཤཱཀྱ་ཐུབ་པའི་བར་མངོན་རྫོགས་སྟོན་པ་བཅུ་གཉིས་འགྲོ་བའི་བསོད་ནམས་ཀྱི་་་་
སྐལ་པར་འདྲེན་པའི་དེད་དཔོན་དམ་པར་རང་བྱོན་པའོ། །དེ་ཡང་ཅུང་ཟད་སྤྲོས་ན་
སྐྱེ་དགུ་རྣམས་ཀྱི་ཚེ་ལོར་དཔག་ཏུ་མེད་པའི་དུས་སུ་བསྐལ་པ་དང་པོ་དགའ་ལྡན་་་་་
བརྩེགས་པ་ཞེས་བྱ་བ་ལ། གནས་ཕུན་སུམ་ཚོགས་པ་འཛམ་བུ་གླིང་ལྷོ་ཕྱོགས་སུ་
མེ་ཏོག་པད་མའི་སྡོང་པོ་འདབ་མ་སྟོང་དང་ལྡན་པ་ལ་སྟོན་པ་རྡོ་རྗེ་འཆང་ཉིད་བྱིས་
པ་གཞོན་ནུའི་གཟུགས་སུ་འཁྲུངས་པའི་ཚུལ་བསྟན་པའི་གཡས་གཡོན་དུ་ལྷའི་བུ་ཉི་
མ་རབ་ཏུ་སྣང་བྱེད་དང་། ཟླ་བ་དྲི་མ་མེད་པ་གཉིས་རྫུས་ཏེ་སྐྱེས་ཤིང་། འདབ་མ་
སྟོང་ལ་བསྐལ་པ་བཟང་པོའི་སངས་རྒྱས་སྟོང་ཁྱེའུ་གཞོན་ནུ་སྤྲུལ་པའི་སྐུའི་ཆ་བྱད་
དང་ལྡན་པར་སྤྲུལ་ཏེ་བཞུགས་པ་ནི། བསྐལ་པ་བཟང་པོ་འདི་ལ་སངས་རྒྱས་སྟོང་
གིས་འདུལ་བར་དགོངས་པའོ། །དེ་ཡང་སྟོན་པ་ཉིད་འོད་གསལ་ཆོས་སྐུའི་བསྟན་
པས་གདུལ་བྱ་མང་རབ་རྣམས་འདུལ་བ་ལ་དགོངས་ནས། སེང་གེ་དྲང་སྲོང་གླང་པོ་
-132 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
གསུམ་གྱི་བཞུགས་སྟངས་གསུམ་དང་། སྐུ་གསུམ་གྱི་གཟིགས་སྟངས་གསུམ་གྱི་
ཚུལ་གྱིས། ཆོས་ཕུན་སུམ་ཚོགས་པ་སྒྲ་ཐལ་འགྱུར་རྩ་བའི་རྒྱུད་ལ་སོགས་པ་མངོན་
སུམ་སྙིང་ཏིག་གི་བསྟན་པ་རྣམས། དུས་ཕུན་སུམ་ཚོགས་པ་བསྐལ་པ་བཟང་པོ་་
འདིའི་ཐོག་མ་ལ་གསུངས་སོ། །དེ་ནས་ཚེ་ལོ་བྱེ་བ་གཅིག་ཐུབ་པའི་དུས་ན་ཐམས་་་་
ཅད་འབྱུང་བཞི་འདུས་པའི་འོད་ཀྱི་སྒོ་ང་ལས་སྐྱེས་པ་ཤ་སྟག་སྟེ། དེའི་ཚེ་གནས་་་་་
ཕུན་སུམ་ཚོགས་པ་འཇིག་རྟེན་མི་མཇེད་ཅེས་བྱ་བར་སྟོན་པ་རྡོ་རྗེ་འཆང་ཆེན་པོ་་་་
འོད་ལྔ་འདུས་པའི་སྒོ་ང་ལས་གཞོན་ནུ་ལོ་བཅུ་དྲུག་གི་ཚོད་ཙམ་དུ་ཁྱེའུ་འོད་མི་
འཁྲུགས་པ་ཞེས་བྱ་བར་སྤྲུལ་ནས་བྱོན་ཏེ། འཁོར་ཕུན་སུམ་ཚོགས་པ་ཡིད་སྙིང་རྡོ་
རྗེ་མ་ལ་སོགས་པ་རིགས་བཞིའི་མཁའ་འགྲོ་འབུམ་ཕྲག་གཉིས་ལ། ཆོས་ཕུན་སུམ་
ཚོགས་པ་སྐུ་གསུང་ཐུགས་ཡོན་ཏན་ཕྲིན་ལས་ཀྱི་རྒྱུད་ལྔ། དུས་ཕུན་སུམ་ཚོགས་པ་
ཚེ་ལོ་བྱེ་བ་གཅིག་ཐུབ་པ་ན་གསུངས་སོ། ། ། བདག་ ལ་བ 1:|:
དེ་ནས་ཚེ་ལོ་འབུམ་ཕྲག་ཐུབ་པའི་དུས་ན་ཐམས་ཅད་ཀྱང་དྲོད་གཤེར་ལས་སྐྱེས་པ་
སྟེ། དེའི་ཚེ་གནས་ཕུན་སུམ་ཚོགས་པ་དྲོད་གཤེར་འདུས་པ་འོད་ཀྱི་སྤུངས་བ་ཞེས་
བྱ་བར། སྟོན་པ་ཕུན་སུམ་ཚོགས་པ་རྡོ་རྗེ་འཆང་ཉིད་དྲོད་གཤེར་ལས་འཁྲུངས་པའི་
ཚུལ་བསྟན་ཏེ། དཔལ་འཇིགས་པ་སྐྱོབ་པའི་ཡིད་ཅེས་བྱ་བར་སྤྲུལ་ནས། འཁོར་
ཕུན་སུམ་ཚོགས་པ་བྱང་ཆུབ་སེམས་དཔའ་འབུམ་ཕྲག་དྲུག་ལ། ཆོས་ཕུན་སུམ་
ཚོགས་པ་འཁོར་བ་དོང་སྤྲུགས་དང་། རྨ་བྱ་མཇིངས་བསྣོལ་དང་། དཔལ་འབྱུང་
བཞི་ཟད་པའི་རྒྱུད་རྣམས། དུས་ཕུན་སུམ་ཚོགས་པ་ཚེ་ལོ་འབུམ་པའི་དུས་ན་
གསུངས་སོ། །དེ་ནས་ཚེ་ལོ་བརྒྱད་ཁྲི་ཐུབ་པ་ན་ཐམས་ཅད་ཀྱང་མངལ་ནས་སྐྱེས་པ་
སྟེ། དེའི་ཚེ་གནས་ཕུན་སུམ་ཚོགས་པ་ཆགས་འབྱུང་མངལ་དུ་སྣང་བ་ན། སྟོན་པ་
ཕུན་སུམ་ཚོགས་པ་རྡོ་རྗེ་འཆང་མངའ་ནས་སྐྱེ་བའི་ཚུལ་བསྟན་ཏེ། གཞོན་ནུ་རྣམ་
པར་རོལ་བས་བརྩེ་བ་ཞེས་བྱ་བར་སྤྲུལ་ནས། འཁོར་ཕུན་སུམ་ཚོགས་པ་གནོད་
སྦྱིན་དང་བྲག་སྲིན་སྟོང་ཕྲག་གཅིག་ལ། ཆོས་ཕུན་སུམ་ཚོགས་པ་སེམས་སྡེ་རྩ་བའི་
• 133-



ལྕེ་བཙུན་སྙིང་ཐིག་རབློ།
རྒྱུད་ལྔ། ཡན་ལག་གི་རྒྱུད་དྲུག་སྟེ་བཅུ་གཅིག དུས་ཕུན་སུམ་ཚོགས་པ་ཚེ་ལོ་
བརྒྱད་ཁྲི་པའི་དུས་ནའོ། །དེ་ནས་ཚེ་ལོ་བདུན་ཁྲི་པའི་དུས་སུ། གནས་ཕུན་སུམ་
ཚོགས་པ་སུམ་ཅུ་རྩ་གསུམ་དུ། སྟོན་པ་ཕུན་སུམ་ཚོགས་པ་རྡོ་རྗེ་འཆང་ཉིད། ཕྱི་
འགྲོ་དྲུག ནང་ཐུབ་དྲུག་
གསང་བ་ཕ་རོལ་ཏུ་ཕྱིན་པ་དྲུག་ལ་གཟིགས་ནས། དྲུག་པ་རྡོ་རྗེ་འཆང་ཞེས་བྱ་བར་
སྤྲུལ་ཏེ། འཁོར་ཕུན་སུམ་ཚོགས་པ་ཉིད་ཀྱི་རྣལ་པར་རོལ་པ་ལས་བྱུང་བ། རྣམ་
པར་གཟིགས། གཙུག་ཏོར་ཅན། ཐམས་ཅད་སྐྱོབ། འཁོར་བ་འཇིག གསེར་ཐུབ། །
འོད་སྲུངས། ཤཱཀྱ་ཐུབ་པ་སྟེ་བདུན་དང་། དབང་པོ་བརྒྱ་བྱིན་དང་། ཐགས་བཟང་
རིས་དང་། ཤཱཀྱ་སེང་གེ་དང་། སེང་གེ་རབ་བརྟན་དང་། ཁ་འབར་དེ་བ་དང་། ཆོས་
ཀྱི་རྒྱལ་པོ་སྟེ་དྲུག་ལ། ཆོས་ཕུན་སུམ་ཚོགས་པ་གདུང་བ་སེལ་བའི་ཆོས་དྲུག ཕ་
རོལ་ཏུ་ཕྱིན་པ་དྲུག་ལ་འབད་པ་དང་བཅས་པ་དང་། འབད་པ་མེད་པ་གཉིས་ལས།
སྦྱིན་པ་ལ་སོགས་པ་དྲུག་གསུམ་གསུམ་དུ་ཕྱེ་བས་བཅོབརྒྱད་དང༌། ནང་དུ་ལུང་
སྦྲགས་མ་བཅོ་བརྒྱད་ཀྱི་འཁོར་ལོ་བསྐོར། འབད་པ་མེད་པ་ལ་ཕྱི་ཕྱག་ན་རྡོ་རྗེ་ལ་
གཟིགས་ནས་ཕྱག་ན་རྡོ་རྗེ་མེ་ལྕེ་ཕྲེང་བའི་རྒྱུད་ལེའུ་དགུ་པ་དང༌། ནང་སྤྱན་རས་
གཟིགས་ལ་དགོངས་ནས་སྤྱན་གཟིགས་སེང་གེ་སྒྲའི་རྒྱུད་ལེའུ་བཅུ་གསུམ་པ་དང་།
གསང་བ་འཇམ་དཔལ་ལ་གཟིགས་ནས་འཇམ་དཔལ་ཡེ་ཤེས་རྒྱན་གྱི་རྒྱུད་ལེའུ་
བདུན་པ་དང་། ཁྱད་པར་གྱི་འཁོར་སངས་རྒྱས་རབས་བདུན་ལ་གཟིགས་ནས་ཐིག་
ལེ་མཆོག་གི་རྒྱུད། ཡེ་ཤེས་ཀུན་ཏུ་གསལ་བའི་རྒྱུད་ལེའུ་བདུན་ཅུ་ལ་སོགས་པ་
རྫོགས་པ་ཆེན་པོ་བྱ་བ་དང་བྲལ་བའི་རྒྱུད་རྣམས། དུས་ཕུན་སུམ་ཚོགས་པ་ཚེ་ལོ་
བདུན་ཁྲི་པའི་དུས་ནའོ། །དེ་ནས་ཚེ་ལོ་དྲུག་ཁྲི་པའི་ཚེ་གནས་ཕུན་སུམ་ཚོགས་པ་རི་
རབ་ཀྱི་བྱང་ཤར། དུར་ཁྲོད་མེ་རི་འབར་བ་ཞེས་བྱ་བར། སྟོན་པ་ཕུན་སུམ་ཚོགས་
པ་གཞོན་ནུ་དཔའ་བོ་སྟོབས་ལྡན་ཆེན་པོ་ཞེས་བྱ་བ་རྡོ་རྗེ་འཆང་དུ་སྤྲུལ་ནས་་་་་
འཁོར་ཕུན་སུམ་ཚོགས་པ་གོང་གི་ཐུབ་པ་དྲུག གནོད་སྦྱིན་གྱི་བུ་ལེགས་སྤྱོད་དང་
-134-



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
བདུན་ནི་བྱང་ཆུབ་སེམས་དཔའ་སྤྲིན་གྱི་ཤུགས་ཅན་བདུན་ཞེས་བྱའོ། །གཞན་ཡང་
དཔག་ཏུ་མེད་པའོ། །ཆོས་ཕུན་སུམ་ཚོགས་པ་ཕྱི་ལྟར་བྱམས་པ་ལ་གཟིགས་ནས་
ཐབས་ཕའི་རྒྱུད་བྱེ་བ་དགུ། ནང་ལག་ན་རྡོ་རྗེ་ལ་གཟིགས་ནས་ཤེས་རབ་མའི་རྒྱུད་
བྱེ་བ་གཉིས། ས་ག་འ གྲོ་བ་
གསང་བ་ཁྲོ་བོ་བདུད་རྩི་འཁྱིལ་བ་ལ་གཟིགས་ནས་གཉིས་སུ་མེད་པའི་རྒྱུད་རིག་པ་
རང་ཤར་ལེའུ་བརྒྱད་ཅུ་རྩ་དྲུག་ལ་སོགས་པ་འབུམ་ཕྲག་དྲུག་ཅུ་རྩ་དགུ་གསུངས་་་་
སོ། །དུས་ཕུན་སུམ་ཚོགས་པ་ཚེ་ལོ་དྲུག་ཁྲིའི་དུས་ནའོ། །དེ་ཡན་ཆད་ཀྱིས་ཚེ་ལོ་
དཔག་མེད་བསྐལ་པ་དང་པོ་ལ་འཛམ་བུ་གླིང་གི་མི་དང་ལྷའི་གནས་སྤེལ་མར་་་་་
བསྟན་པའོ། །དེའང་གནས་འདི་ལྟ་བུ་རྒྱུ་འབྲས་ཀྱི་ཐེག་པར་མ་གྲགས་པ་ཉིད།
གསང་ཆེན་ངེས་པའི་ཐེག་པ་འདིར་གྲགས་པས་ཆོས་ཁྱད་པར་འཕགས་པའི་གནས་
ཡིན་ནོ། །དེ་ནས་འཛམ་བུའི་གླིང་གི་ནུབ་ཕྱོགས་རྒྱ་མཚོའི་གླིང་ཞེས་བྱ་བའི་གནས་
ཕུན་སུམ་ཚོགས་པར་སྟོན་པ་ཕུན་སུམ་ཚོགས་པ་རྡོ་རྗེ་འཆང་དྲང་སྲོང་ཁྲོས་པའི་ས་
རྒྱལ་པོ་ཞེས་བྱ་བར་སྤྲུལ་ནས། འཁོར་ཕུན་སུམ་ཚོགས་པ་སྲིན་པོ་བྱེ་བ་གཅིག་ལ།
ཆོས་ཕུན་སུམ་ཚོགས་པར་རགས་པ་འདུལ་བའི་རྒྱུད་བཅུ། དུས་ཕུན་སུམ་ཚོགས་པ་
ཚེ་ལོ་ཁྲི་པའི་དུས་ནའོ། །དེ་ནས་གནས་ཕུན་སུམ་ཚོགས་པ་བྱ་རྒོད་སྤུངས་པར།
སྟོན་པ་ཕུན་སུམ་ཚོགས་པ་རྡོ་རྗེ་འཆང་དགྲ་བཅོམ་པ་གསེར་འོད་དམ་པར་སྤྲུལ་ཏེ།
འཁོར་ཕུན་སུམ་ཚོགས་པ་ཉན་ཐོས་རྫུ་འཕྲུལ་དང་ལྡན་པ་དཔག་ཏུ་མེད་པ་ལ་་་་་
ཆོས་ཕུན་སུམ་ཚོགས་པ་འདུལ་བ་ཁྲི་ཕྲག་གཅིག དུས་ཕུན་སུམ་ཚོགས་པ་ཚེ་ལོ་ལྔ་
སྟོང་གི་དུས་ནའོ། །དེ་ནས་གནས་ཕུན་སུམ་ཚོགས་པ་སོག་པོ་གཡུའི་སྨིན་མ་ཅན་གྱི་
ཡུལ་དུ། དུས་ཕུན་སུམ་ཚོགས་པ་ཚེ་ལོ་སྟོང་གི་ཚེ། སྟོན་པ་ཕུན་སུམ་ཚོགས་པ་རྡོ་རྗེ་
འཆང་བརྩེ་བས་རྣམ་པར་རོལ་པའི་བློ་གྲོས་ཞེས་བྱ་བར་སྤྲུལ་ནས། འཁོར་ཕུན་་་་་
སུམ་ཚོགས་པ་ས་བརྒྱད་པའི་བྱང་ཆུབ་སེམས་དཔའ་མང་པོ་ལ། ཆོས་ཕུན་སུམ་་་་་
ཚོགས་པ་ཕྲ་རྒྱུད་བདུན་པ་གསུངས་སོ། །དེ་ནས་གནས་ཕུན་སུམ་ཚོགས་པ་བྱ་རྒོད་
བ 135 -



ལྕེ་བཙུན་སྙིང་ཐིག་སྐྱེ་
ཕུང་པོའི་རི་ལ། དུས་ཕུན་སུམ་ཚོགས་པ་ཚེ་ལོ་ལྔ་བརྒྱ་པའི་དུས། སྟོན་པ་ཕུན་སུམ་
ཚོགས་པ་རྡོ་རྗེ་འཆང་འོད་སྲུངས་བགྲེས་པོ་ཞེས་བྱ་བར་སྤྲུལ་ནས། འཁོར་ཕུན་
སུམ་ཚོགས་པ་ཤཱ་རིའི་བུ་སྐར་མ་འོད་བཟང་པོ་ལ་སོགས་པ་དགྲ་བཅོམ་པ་བདུན་
དང༌། བྱང་ཆུབ་སེམས་དཔའི་འཁོར་གྱིས་བསྐོར་བ་ལ། ཆོས་ཕུན་སུམ་ཚོགས་པ་
མདོ་སྡེ་དང་ཀྲི་ཡ་དང་། ཨ་ནུ་ཡོ་ག་ལ་སོགས་པ་གསུངས་སོ། ། ཀ་ལོ་ ༧༡༢༡༡
དེ་ནས་གནས་ཕུན་སུམ་ཚོགས་པ་རྡོ་རྗེའི་གདན་བྱང་ཆུབ་ཤིང་དྲུང་དུ། དུས་ཕུན་
སུམ་ཚོགས་པ་ཚེ་ལོ་སུམ་བརྒྱ་པའི་ཚེ། སྟོན་པ་ཕུན་སུམ་ཚོགས་པ་རྡོ་རྗེ་འཆང་
མངོན་རྫོགས་རྒྱལ་པོ་ཞེས་བྱ་བར་སྤྲུལ་ནས། འཁོར་ཕུན་སུམ་ཚོགས་པ་རིགས་
གསུམ་མགོན་པོ་ལ། ཆོས་ཕུན་སུམ་ཚོགས་པ་སྙིང་པོ་ངེས་པའི་དོན་གསུངས་སོ། །
དེ་ནས་དུས་ཕུན་སུམ་ཚོགས་པ་ཚེ་ལོ་བརྒྱ་པའི་ཚེ། གནས་ཕུན་སུམ་ཚོགས་པ་ཝཱ་ར་
ཎ་སཱི་དང་བྱ་རྒོད་ཕུང་པོ་དང་མཉན་དུ་ཡོད་པ་ལ་སོགས་པར། སྟོན་པ་ཕུན་སུམ་
ཚོགས་པ་རྡོ་རྗེ་འཆང་ཉིད་ལྷ་དང་མི་རྣམས་ཀྱི་སྟོན་པ་དཔལ་ཤཱཀྱ་ཐུབ་པར་སྤྲུལ་ཏེ།
མཛད་པ་བཅུ་གཉིས་ལ་སོགས་པའི་ཚུལ་གྱིས། འཁོར་ཕུན་སུམ་ཚོགས་པ་ཉན་
ཐོས་དང་བྱང་ཆུབ་སེམས་དཔའ་དང་། ལྷ་དང་ཀླུ་ལ་སོགས་པ་ལ་ཆོས་ཕུན་སུམ་
ཚོགས་པ་ཐེག་པ་གསུམ་གྱི་ཆོས་ཀྱི་འཁོར་ལོ་གདུལ་བྱའི་རིམ་པ་དང་སྦྱར་ནས་
གསུངས་སོ། །འདི་དག་གི་ངེས་པ་ནི་བབས་ལུགས་ཆེན་མོ་ལས་རྒྱ་ཆེར་བཤད་པས་
དེར་རྒྱས་པར་བལྟའོ། །དེ་ལྟར་གནས་རིམ་པ་ཐ་དད་པར་སྟོན་པ་ལ་སོགས་པ་ཕུན་
སུམ་ཚོགས་པ་ལྔ་ལྔའི་ཚུལ་གྱིས་གསུངས་པ་ནི་ཐུན་མོང་པ་རྒྱུ་ལམ་དུ་བྱེད་པའི་མདོ་
དང་རྒྱུད་ལ་སོགས་པར་ཕུན་སུམ་ཚོགས་པ་ལྔས་བསྟན་པ་རྣམས་དང་གོ་བསྟུན་
པའམ། དེ་དག་ལས་ཆེས་ཁྱད་པར་དུ་འཕགས་པར་བསྟན་པས། རང་བཞིན་
རྫོགས་པ་ཆེན་པོ་ཡང་གསང་བླ་ན་མེད་པ་རྡོ་རྗེའི་སྙིང་པོའི་ཐེག་པ་བསྟན་པ་ཀུན་གྱི་
ཐོག་མར་བྱུང་བ་ནས་བཟུང་སྟེ། དེང་སང་གི་བར་དུ་ཟམ་མ་ཆད་པས་རླབས་ཆེ་ཞིང་
དཀོན་མཆོག་གི་འཁོར་ཕུན་སུམ་ཚོགས་པ་ལྔ་རྒྱུན་མི་འཆད་པར་དུས་ཐམས་ཅད་དུ་
-136 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
འབྱུང་བས་ཐེག་པ་ཐུན་མོང་པ་རྣམས་ཀྱི་ལུགས་ལྟར་སྟོན་པ་རེ་བྱོན་ནས་བསྟན་པ་
རེ་བྱུང་བ་ཡང་ནུབ། ཡང་བྱུང་བ་ལྟར་འཕེལ་འགྲིབ་ཏུ་སྣང་བ་ལས་ཁྱད་པར་དུ་
འཕགས་ཤིང༌། ཆོས་འབད་རྩོལ་ཆེན་པོས་བསྐལ་པ་དུ་མ་དང་། མི་ཚེ་མང་པོར་རྒྱུ་
འབྲས་འབའ་ཞིག་གཙོ་བོར་བླངས་ཏེ་འཁོར་བ་མཐོ་དམན་དུ་བྱེད་པ་རྣམས་ལས་
འོད་གསལ་ལམ་དུ་བྱེད་པ་ཚེ་གཅིག་གིས་འོག་མིན་གྱི་ཞིང་དུ་རིགས་ལྔར་མངོན་
པར་རྫོགས་པར་འཚང་རྒྱ་བར་བྱེད་པ་འབད་རྩོལ་ལས་འདས་པ་འདི་ལྟ་བུ་ཁྱད་
པར་དུ་འཕགས་པའི་ཕྱིར་ན་ཐུན་མོང་གི་གླེང་གཞི་ཕུན་སུམ་ཚོགས་པ་ལྔའི་བདག་
ཉིད་དུ་བསྟན་པའོ། །མ་འོངས་པ་བྱམས་པ་མགོན་པོ་ནས་ཐ་མ་སངས་རྒྱས་མོས་
པའི་བར་དུ་ཡང་རིམ་པར་འབྱོན་པར་འགྱུར་བ་ཡིན་ནོ། ། འོ ་ན་
གཉིས་པ་རིག་འཛིན་བརྡའ་བརྒྱུད་ནི། བཅོམ་ལྡན་འདས་ཕྱག་ན་རྡོ་རྗེ་འམ་རྡོ་རྗེ་
སེམས་དཔས་དུར་ཁྲོད་མེ་རི་འབར་བའི་གནས་སུ་སྤྲུལ་པའི་སྐུ་པཎ་ཆེན་དགའ་
རབ་རྡོ་རྗེ་ལ་རྫོགས་པ་ཆེན་པོའི་ཆོས་རྣམས་མ་ལུས་པར་གསུངས། དགའ་རབ་རྡོ་
རྗེས་རྒྱུད་ལུང་མན་ངག་རྣམས་གླེགས་བམ་དུ་བཀོད་དེ་མཁའ་འགྲོ་མ་རྣམས་ལ་
གཏད་དེ་དུར་ཁྲོད་ཆེན་པོ་བསིལ་བའི་ཚལ་དུ་གཤེགས་ནས་བཞུགས་པའི་དྲུང་དུ་
སློབ་དཔོན་འཇམ་དཔལ་བཤེས་གཉེན་བྱོན་ཏེ་དང་པོ་རྩོད་པ་བྱས་པས་མ་ཐུབ།
མཐར་བཤགས་སྡོམ་མཛད་ནས་བླ་མར་བསྟེན་ཏེ་ལོ་བདུན་ཅུ་རྩ་ལྔར་ཆོས་གསན།
དགའ་རབ་རྡོ་རྗེ་མྱ་ངན་ལས་འདས་ཚེ་ཚིག་གསུམ་གནད་དུ་བརྡེག་པའི་འདས་རྗེས་
བབས། འཇམ་དཔལ་བཤེན་གཉེན་གྱིས་རྫོགས་པ་ཆེན་པོ་སེམས་སྡེ་ཀློང་སྡེ་མན་
ངག་སྡེ་གསུམ་དུ་ཕྱེས། གསང་བ་མཆོག་གི་རྒྱུད་སྙན་བཤད་གཉིས་སུ་ཕྱེས་་་་་་་
བཤད་རྒྱུད་རྒྱ་གར་རྡོ་རྗེའི་གདན་གྱི་བྱང་ཤར་ཕ་ཝཾ་རྡོ་རྗེ་རྒྱ་གྲམ་ཅན་དུ་གཏེར་སྦས་
མཛད་དེ་དུར་ཁྲོད་སོ་ས་གླིང་དུ་གཤེགས་ནས་བཞུགས་པའི་དྲུང་དུ་མཁས་པ་ཤཱི་
སེང་ཧ་བྱོན་ནས་ལོ་ཉེར་ལྔའི་བར་ཆོས་གསན། མཐར་གོང་གི་དཔེ་རྣམས་འདོན་
པར་ལུང་བསྟན་ནས་མྱ་ངན་ལས་འདས་པའི་ཚེ་སྒོམ་ཉམས་དྲུག་པའི་འདས་རྗེས་
- 137 -



ལྕེ་བཙུན་སྙིང་ཐིག་སྐྱ་
བབས། ཤྲཱི་སེང་ཧས་བཤད་རྒྱུད་ཀྱི་དཔེ་རྣམས་བཏོན་ཏེ། ཕྱི་ནང་གསང་བ་ཡང་
གསང་བླ་ན་མེད་པ་སྟེ་སྐོར་ཚོ་བཞིར་ཕྱེས། དང་པོ་གསུམ་བཀྲ་ཤིས་ཁྲི་སྒོའི་ལྷ་ཁང་
གི་ཀ་བ་བཞི་སྦྲེལ་གྱི་བར་དུ་ཟངས་སྒྲོམ་དུ་བཅུག་ནས་སྦས། ཡང་གསང་བླ་ན་མེད་
པའི་སྐོར་ཐུགས་གཙིགས་ཆེ་བས་སྦས་མ་བྲ་ཡང་མཁའ་འགྲོས་ལུང་བསྟན་ཡང་་་་་
ཡང་བྱུང་ནས་ལྷ་ཁང་གི་དཀྱིལ་དུ་སྦས་ཏེ། དུར་ཁྲོད་ཆེན་པོ་བསིལ་སྦྱིན་དུ་་་་་་
གཤེགས་ནས་བཞུགས་སོ། ། བྱེ་བ་
དེའི་ཚེ་སློབ་དཔོན་བི་མ་མི་ཏྲ་དང་། ཡེ་ཤེས་མདོ་གཉིས་རྒྱ་གར་རྡོ་རྗེ་གདན་གྱི་ནུབ་
ཕྱོགས་འདམ་བུའི་ཚལ་འཐུགས་པོ་མེ་ཏོག་གིས་བརྒྱན་པའི་སར་སྐྱོ་བ་སངས་ལ་
བྱོན་དུས། རྡོ་རྗེ་སེམས་དཔས་ལུང་བསྟན་པ། ཀྱེ་རིགས་ཀྱི་བུ་ཁྱོད་གཉིས་སྐྱེ་བ་ལྔ་
བརྒྱར་པཎྜི་ཏའི་ལུས་བླངས་ཀྱང་འབྲས་བུ་མ་ཐོབ་པས། ཚེ་གཅིག་གིས་གྲོལ་བར་
འདོད་ན་རྒྱ་ནག་པོའི་དུར་ཁྲོད་བསིལ་སྦྱིན་དུ་སོང་ཞིག་ཅེས་ཐོས་མ་ཐག་བི་མ་ལ་
བྱོན་ནས་ཤྲཱི་སེང་ཧ་དང་མཇལ་ཏེ་ལོ་ཉི་ཤུའི་བར་དུ་སྙན་བརྒྱུན་ཀྱི་གདམས་པ་
རྣམས་དང་། ཕྱི་ནང་གསང་བའི་སྐོར་རྣམས་རྫོགས་པར་གསན། སླར་ཡང་རྒྱ་གར་
དུར་ཁྲོད་ཐ་ཆུང་དུ་སྤྱོད་པ་ལ་གཤེགས། དེ་ནས་སློབ་དཔོན་ཛྙཱ་ན་སཱུ་ཏྲ་ཤྲཱི་སེང་ཧའི་
དྲུང་དུ་བྱོན། ལོ་གསུམ་བར་དུ་ཆོས་མ་གནང་། དེ་ནས་རིམ་པར་སྙན་བརྒྱུད་དང་
ཐིག་ལེ་ཕྱི་ནང་གསང་བ་ཡང་གསང་བླ་ན་མེད་པའི་སྤྲོས་མེད་ཀྱི་དབང་འཁོར་
འདས་རུ་ཤན་སོགས་གདམས་པ་ཡོངས་རྫོགས་ལོ་སུམ་ཅུ་སོ་དྲུག་པར་གསན་
སྦྱངས་མཛད། དེ་ཚེ་སློབ་དཔོན་འོད་ཕུང་དུ་གཤེགས་ཚེ་གཟེར་བུ་བདུན་པའི་
འདས་རྗེས་བབས། རང་བྱུང་གི་སྒྲས་བཀྲ་ཤིས་ཁྲི་སྒོའི་དཔེ་རྣམས་འདོན་པར་ལུང་
བསྟན་པ་ལྟར་དཔེ་རྣམས་སྤྱན་དྲངས་ནས་རྒྱ་གར་དུར་ཁྲོད་བྷ་སེང་དུ་གཤེགས་ནས་
མཁའ་འགྲོ་མ་རྣམས་ལ་ཆོས་སྟོན་ཏོ། །དེའི་ཚེ་བི་མ་མི་ཏྲ་ལ་མཁའ་འགྲོ་མ་དཔལ་
གྱི་བློ་གྲོས་མས་ལུང་བསྟན་ཏེ་ཛྙཱ་ན་སཱུ་ཏྲའི་དྲུང་དུ་བྱོན་ནས་དབང་དང་གདམས་པ་
སྔར་གྱི་ལྷག་པ་རྣམས་ལོ་བཅུ་བཞིའི་བར་དུ་གསན་ནས་ཞུན་ཐར་བཅད། སློབ་
-138 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་། །
དཔོན་མྱ་ངན་ལས་འདས་ཚེ་བཞག་ཐབས་བཞི་པའི་འདས་རྗེས་བབས་སོ། །དེ་
ནས་བི་མ་ལ་གང་ཟག་རང་རྒྱུད་པ་མ་ཡིན་པས་སྤྲུལ་པ་གསུམ་བཀྱེས་ཏེ་གཅིག་རྒྱ་
གར་ཤར་ཕྱོགས་ཀྱིས་མ་རུའི་རྒྱལ་པོ་སེང་གེ་བཟང་པོའི་མཆོད་གནས་མཛད།
གཅིག་ཁྲོང་ཁྱེར་སེར་སྐྱ་ན་རྒྱལ་པོ་ཨིནྡྲ་བོ་དྷི་ཆུང་བ་ཞེས་བྱ་བའི་མཆོད་གནས་
མཛད། གཅིག་རྒྱ་གར་ནུབ་ཕྱོགས་ཀྱི་གྲོང་ཁྱེར་བྷི་རུའི་རྒྱལ་པོ་དྷརྨཱ་པཱ་ལའི་མཆོད་
གནས་མཛད། ཉིན་པར་སྐབས་སྐབས་སུ་ཕོ་བྲང་དུ་ཆོས་གསུངས། མཚན་མོ་དེ་
ལས་དཔག་ཚད་ལྔ་འདས་པའི་བྱང་ཕྱོགས་ན་དུར་ཁྲོད་རབ་སྣང་ཞེས་བྱ་བར་ཀླུ་དང་
མཁའ་འགྲོའི་ཚོགས་ཀྱིས་རབ་ཏུ་འཇིགས་པའི་གནས་ལ་སོགས་པར་གཤེགས་
ནས་སྐུ་དང་ཆ་ལུགས་མ་ངེས་པ་དུ་མས་མཁའ་འགྲོ་མ་རྣམས་དབང་དུ་བསྡུས་ཏེ་ལོ་
བདུན་དུ་བརྟུལ་ཞུགས་ལམ་སློང་གི་སྤྱོད་པ་སྣ་ཚོགས་བསྐྱངས་ཏེ་ཉམས་སུ་བླངས་
པས་རིག་པ་ཚད་ལ་ཕེབས། འཕོ་བ་ཆེན་པོའི་སྐུ་གྲུབ། དེའི་འོག་ཏུ་ཡང་ལོ་བཅུ་
གསུམ་བར་དུ་སྤྱོད་པ་མཛད་དེ་དཔེ་རྣམས་ཚར་གསུམ་བྲིས། གཅིག་ནུབ་ཕྱོགས་ཨོ་
རྒྱན་གྱི་ཡུལ་རྒྱ་མཚོ་གསེར་གྱི་བྱེ་མ་བརྡལ་བའི་གླིང་དུ་ཀླུའི་རྒྱལ་པོ་རྣམས་ལ་གཏད་
རྒྱ་སྨོན་ལམ་དང་བཅས་མི་སྣང་བར་སྦས། གཅིག་ཁ་ཆེའི་བྲག་སྐྱིབས་མཁའ་འགྲོ་
འདུ་བའི་གནས་སུ་མཁའ་འགྲོ་མ་རྣམས་ལ་སྨོན་ལམ་དང་བཅས་ཏེ་གཏད་རྒྱ་་་་་
གཉིས་པ་བཏབ་སྟེ་སྦས། གཅིག་མཁའ་འགྲོ་མ་རྣམས་ཀྱི་ཆེད་དུ་དུར་ཁྲོད་དེ་ཉིད་
དུ་བཞུགས་སུ་གསོལ། ན་ ་གསར་པ་ 17
གསུམ་པ་གང་ཟག་སྙན་བརྒྱུད་ལའང་སྤྱི་དང་ཁྱད་པར་གཉིས། དང་པོ་ལའང་
གཉིས། གདམས་ངག་སྙན་ནས་སྙན་དུ་བརྒྱུད་ཚུལ་དང་། དོན་བརྒྱུད་བྱིན་བརླབས་
ཀྱི་བཀའ་བབས་ཚུལ་ལོ། །དང་པོ་ལའང་རིང་བརྒྱུད་བཀའ་མ་ཉེ་བརྒྱུད་གཏེར་མ་
ཤིན་ཏུ་ཉེ་བརྒྱུད་དང་གསུམ། དང་པོ། དེའི་ཚེ་དེའི་དུས་ན་བོད་ཆོས་སྐྱོང་བའི་རྒྱལ་
པོ་ཁྲི་སྲོང་ལྡེའུ་བཙན་གྱིས་སངས་རྒྱས་ཀྱི་བསྟན་པ་དར་རྒྱས་སུ་མཛད་པའི་སྐབས་
ཡིན་པས། ཉང་ཏིང་འཛིན་ལོ་བདུན་དུ་ཞི་གནས་རྩེ་གཅིག་པའི་ཏིང་ངེ་འཛིན་ལ་་་་ཕབ་པས་
-139 -



ན་ན་ལྕེ་བཙུན་སྙིང་ཐིག ལོ་ཙམ།
གནས་ཤིང་། ཤའི་སྤྱན་གྱིས་གླིང་བཞི་དུས་གཅིག་ལ་གཟིགས་པ། མཆན། བཟང་པོས་རྒྱལ་པོ་
ལ་ལུང་བསྟན་ཏེ་བི་མ་མི་ཏྲ་གདན་འདྲེན་ལོ་ཙཱ་བ ཀ་བ་དཔལ་བརྩེགས་ཅོག་རོ་ཀླུའི་རྒྱལ་
མཚན་རྨ་རིན་མཆོག མཆན། གསུམ་རྒྱ་གར་དུ་བརྫངས་ནས་བོད་དུ་གདན་དྲངས། །
བསམ་ཡས་སྒྲ་བསྒྱུར་གླིང་དུ་རྡོ་རྗེ་སེམས་དཔའ་སྒྱུ་འཕྲུལ་དྲྭ་བ་ལ་སོགས་གསང་
སྔགས་ཕྱི་ནང་གི་ཆོས་མང་པོ་དང་། སེམས་ཀློང་མན་ངག་སྡེ་འབའ་ཞིག་གསུངས།
གཉགས་ཛྙཱ་ན་ཀུ་མཱ་རས་བསྒྱུར། གསང་བ་མཆོག་གི་རྒྱུད་ལུང་མན་ངག་རྣམས་རྗེ་
རྒྱལ་པོ་ཁྲི་སྲོང་ལྡེའུ་བཙན། སྲས་མུ་ནེ་བཙན་པོ། ཉང་ཏིང་འཛིན་བཟང་པོ། སྐ་བ་
དཔལ་བརྩེགས། ་ ་ ་ ་ ་ ་
ཅོག་རོ་ཀླུའི་རྒྱལ་མཚན་དང་ལྔ་རྨ་ནི་དེ་དུས་འདས་སོ། །མཆན། ལ་མནོག་ཆོས་སུ་་་་་
རིགས་གསུམ་བར་ཁང་དུ་སྲོད་དང་ཐོ་རངས་ལ་གསུངས་ནས་བསྒྱུར་རོ། །དེ་ནས་
གདམས་པའི་གནད་རྣམས་གཅིག་ཏུ་བསྡུས་པ་ཟབ་པ་པོད་བཞི་མཆིམས་ཕུ་བྲག་
དམར་དགེ་གོང་དུ་གཏེར་དུ་སྦས་ཏེ། རྒྱ་ནག་ལྕི་བ་ཐུབ་པའི་རི་ལ་གཤེགས་་་་་་་་
སོ། །བོད་དུ་བྱོན་དུས་དགུང་གྲངས་སུམ་བརྒྱ་དང་། བོད་དུ་ལོ་བཅུ་གསུམ་་་་་་་
བཞུགས། མཐར་བསྐལ་པ་ཇི་སྲིད་བར་སྐུ་དངོས་སུ་བཞུགས་ནས་ལོ་བརྒྱ་རེའི་
མཚམས་སུ་སྤྲུལ་པ་དངོས་རེ་བོད་དུ་བྱོན་ནས་སྙིང་པོའི་བསྟན་པ་གསལ་བར་་་་་་
མཛད་པ་ཡིན་ནོ། །བི་མ་ལ་རྒྱ་ནག་ཏུ་བྱོན་ནས་ལོ་ལྔ་བཅུ་རྩ་ལྔ་སོང་མཚམས་སུ་
ཉང་གིས་དབུ་རུ་ཞྭའི་ལྷ་ཁང་བཞེངས། སྙན་བརྒྱུད་རྣམས་སྦས་བློས་གྲོས་དབང་
ཕྱུག་ལ་གནང་། དཔེ་རྒྱུད་རྣམས་གཏེར་དུ་སྦས། དམ་ཅན་རྡོ་རྗེ་ལེགས་པར་གཉེར་
གཏད་ནས་ལྷ་ས་བྲག་ལྷ་ཀླུའི་ཕུག་གི་ནམ་མཁར་འོད་ཕུང་དུ་གཤེགས་སོ། །གཉིས་
པ་ཉེ་བརྒྱུད་གཏེར་མ་ནི། དེ་ནས་ལོ་བརྒྱ་སོང་ཚེ་སྦས་བློ་གྲོས་དབང་ཕྱུག་གི་སློབ་
མ་ཉང་རང་གི་རྣམ་འཕྲུལ། གནས་བརྟན་ལྡང་མ་ལྷུན་གྱི་རྒྱལ་མཚན་ལ་ཞྭ་ཡི་་་་་
མགོན་པོས་ལུང་བསྟན་ཏེ་གཏེར་དཔེ་རྣམས་བཞེས། ལོ་བཅོ་ལྔའི་བར་སུས་ཀྱང་གོ་
ཐོས་མེད་པར་གསང་རྒྱ་མཛད། དེ་བར་སྣོད་ལྡན་གྱི་སློབ་མ་ཡང་མ་བྱུང་། དུས་ལ་
-140 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
བབས་ཚེ་སྣོད་ལྡན་ཚོལ་དུ་བྱོན་པས་གཙང་གི་རི་གཟར་རྒོད་པོ་ལུང་དུ་ཕེབས་ཚེ།
ཉང་རོང་པོའི་ཡུལ་ཉང་མཚོ་བྱ་བ་ན། ཡབ་ལྕེ་ཐུབ་པའི་དབང་པོ་དང་། ཡུམ་ཁྱུང་
མོ་བཟའ་ལེགས་པའི་སྲས་སུ་འཁྲུངས་པའི་ལྕེ་བཙུན་སེང་གེ་དབང་ཕྱུག་དང་མཇལ་
འཕྲད་བྱུང་། ཟབ་ཆོས་ཀྱི་སྣོད་དུ་གཟིགས་ཏེ་དབེན་གནས་ཁ་རག་རྩ་རུ་དུས་ཆད་
མཛད། སླར་ཞལ་འཛོམ་ནས་གདམས་ངག་རྣམས་རྫོགས་པར་གནང་། ལྕེ་བཙུན་
གྱིས་དཔེ་རྣམས་ཁྱེར་ཏེ་གསར་དུ་བྲིས། ཕྱི་མོ་ལོང་གྲོ་མཆེད་པ་སྟག་འདྲའི་ཆུ་མིག་
གི་རྩར་གཏེར་དུ་སྦས་སོ། །གསུམ་པ་ཤིན་ཏུ་ཉེ་བརྒྱུད་ནི། ལུང་བསྟན་པ་དང་
གདམས་པ་དངོས་སུ་གཏད་པའོ། །དེ་ནས་ལྕེ་བཙུན་འུ་ཡུག་ནུབ་མའི་ཤུགས་
གསེབ་ཏུ་བཞུགས་པའི་ཚེ། ནུབ་གཅིག་རྨི་ལམ་དུ་ཨ་ཙ་ར་ཞིག་བྱུང་ནས། བདག་
ནི་བི་མ་མི་ཏྲ་མཁས་པ་སྟེ། །སྐལ་ལྡན་སྙིང་པོའི་ཡང་བཅུད་འདོན་འདོད་ན། །
མཆིམས་ཕུ་བྲག་དམར་དགེ་གོང་ཡར་ལྡེབ་ལ། །གསང་བ་སྙིང་ཏིག་སྙིང་འདྲ་ཡོད་
ཀྱིས་ལོངས། །དེ་དག་ཁྱེར་ལ་འུ་ཡུག་ཕྱི་གོང་དུ། །སུས་ཀྱང་མཐོང་བ་མེད་པར་ལོ་
བདུན་བསྒོམ། །ཟག་བཅས་ཕུང་པོ་སྣང་བ་མ་ཡིན་ནོ། །ཞེས་ལུང་བསྟན་པ་ལྟར་
མཆིམས་ཕུར་ཕེབས། མཁའ་འགྲོ་མས་དཔེ་རྣམས་གཏད་ནས་སླར་ཕྱི་གོང་དུ་
ཕེབས་ནས་བཞུགས་སོ། །གཉིས་པ་གདམས་པ་དངོས་སུ་གཏད་པ་ནི། དེའི་ཚེ་
དེའི་དུས་ན་བི་མ་ལ་དངོས་སུ་བྱོན་ནས་ཟླ་བ་ཕྱེད་ཀྱི་ཕྱེད་བདུན་ཟེར་བའང་འདུག མཆན།
བར་སྔ་མ་རྣམས་ཞུ་དག་གི་ཚུལ་གྱིས་དབང་ཁྲིད་གདམས་ངག་དང་བཅས་པ་ཡོངས་
སུ་རྫོགས་པར་གནང༌། དེ་ནས་གོང་དུ་ལུང་བསྟན་པའི་གནས་འོ་ཡུག་ཤུག་པའི་
གླིང༌། མཁའ་འགྲོ་ཕྱི་གོང་རྫའི་ར་བར་ཕེབས་ཏེ། ལོ་བདུན་དུ་བསྒོམ་པས་རིག་པ་
ཚད་ལ་ཕེབས། ཟག་མེད་གྱི་ཕུང་པོ་གྲུབ་ཟིན་ཀྱང་། གདམས་པའི་སྣོད་མ་རྙེད་
པར་ལོ་བརྒྱ་དང་ཉེར་ལྔར་བཞུགས། དེ་ནས་ཞང་སྟོན་བཀྲ་ཤིས་ཆོས་འབར་དང་
མཇལ་འཕྲད་བྱུང་སྟེ། སྣོད་ལྡན་དུ་གཟིགས་ནས་གདམས་ངག་རྣམས་གཏད། ཆོས་
བདག་སོགས་མ་འོངས་ལུང་བསྟན་ཀྱང་གནང་ནས་མཐར་འོད་ཕུང་དུ་གཤེགས་
- 141 -



ད ལྕེ་བཙུན་སྙིང་ཐིག་
ཁར། ཨེ་མ་སྨྱོན་པ་སེང་དབང་ང་༔ ལས་ཀྱི་རླུང་ཟད་ཡེ་ཤེས་རྒྱས༔ མ་རིག་སྒོ་
ལྔའམ་སྦུབས་ལས་གྲོལ༔ རང་རིག་འོད་གསལ་སྦུབས་སུ་བཞུགས༔ སྒོ་གསུམ་གྱི་
འཁྲུལ་པ་ཞིག་ཙ་ན༔ འཁྲུལ་གཞི་ཐམས་ཅད་ཡ་རེ་ཆ༔ འཁྲུལ་སྣང་གི་མདུད་པ་
ཆོད་ཙ་ན༔ སེམས་འཛིན་ཟེར་བ་ཐང་རེ་ཆད༔ འཁྲུལ་བ་ཡེ་ཤེས་སུ་ཤར་ཙ་ན་
དག་སྣང་ཐམས་ཅད་བསླུ་བའི་ཆོས༔ ཐམས་ཅད་དབྱིངས་སུ་ཐིམ་ཙ་ན༔ ཅི་ཡང་མ་
ཡིན་ཅིར་ཡང་འཆར་
ཨེ་མ་ཨེ་མ་དམ་པའི་སྐུ་དྲིན་ལགས༔ ཨེ་མ་འདའ་ཀའི་ཚིག་འདི་སྙིང་པོའི་དོན༔
སྙིང་ཕྱུང་ལག་མཐིལ་བཞག་པ་འདི་ལས་མེད༔ ཚིག་གི་ཐ་མ་དུས་མཐར་སྣང་བར་
ཤོག༔ ཟག་པ་རང་ཟད་འབྱུང་བ་རང་སར་དེངས༔ དྲན་པ་རང་གྲོལ་ཟང་ཐལ་འོད་
ཀྱི་ལུས སེང་གེ་དབང་ཕྱུག་ཉིད་དང་མཉམ་པར་ཤོག༔ ཞེས་གཞོན་ནུ་བུམ་སྐུར་
སངས་རྒྱས་ཚུལ་གྱི་ཤུགས་ལ་ཤན་འབྱེད་ལ་བཟླ་བཞག་ཐབས་གནད་ཀྱི་མན་ངག་
དང་མཐར་ཐུག་འབྲས་བུའི་རྟག་ཚད་བཅས་ཤཱ་ལོ་ཀ་གསུམ། དེ་ལྟ་བུའི་ཡོན་ཏན་ནི་
བླ་མ་དམ་པའི་མན་ངག་གི་བཀའ་དྲིན་ལས་བྱུང་བ་མ་གཏོགས་གཞན་ལམ་གང་
གིས་མ་ཡིན་པའི་གདམས་པ་མདོར་བསྡུ་བ་དང༌། མ་འོངས་འབྱུང་འགྱུར་གྱི་སྨོན་
ལམ་བཅས་ཤཱ་ལོ་ཀ་གཅིག ཕྱི་མའི་དུས་ཀྱི་ཚེ་ཆོས་ཉིད་ཉམས་སུ་ལེན་པའི་རྗེས་
འཇུག་རྣམས་འབྲས་བུ་མཐར་ཕྱིན་ཏེ་རང་དང་མཉམ་པའི་སྨོན་ལམ་ཚིག་རྐང་།
གསུམ་བཅས་རྡོ་རྗེ་གླུ་རུ་བླངས་ནས་འོད་གསལ་ཐིག་ལེ་ཆེན་པོ་ཡི་གེ་མེད་པའི་
དབྱིངས་སུ་སྙོམས་པར་ཞུགས་སོ། །དེའི་ཚེ་དེའི་དུས་ན་མཁའ་འགྲོ་མ་རྣམས་ཀྱིས་
གསོལ་བ་བཏབ་པའི་ཚེ། ཡེ་ཤེས་ཀྱི་སྐུའི་ཞལ་ཆེམས་གསང་བའི་གནད་དུ་མ་བུ་
གསུམ་འདས་རྗེས་ཀྱི་ཚུལ་ཏུ་བབས་པའི་ལོ་རྒྱུས་ནི་འཆད་འགྱུར་ལྟར་མཁའ་འགྲོ་
མ་རྣམས་ཀྱིས་ཀློང་ལྔ་མི་ཤིགས་པའི་རྒྱས་བཏབ་སྟེ་རེ་ཞིག་ཨོ་རྒྱན་གྱི་ཡུལ་དུ་སྤྱན་
དྲངས་སོ། །གཉིས་པ་ལའང་གཉིས། བཀའ་བབས་ལུང་བསྟན་གྱི་བརྒྱུད་པ་དང་།
བྱིན་རླབས་དོན་གྱི་བརྒྱུད་པའོ། །དང་པོ་ནི། ཞང་སྟོན་གྱིས་རང་གི་སྲས་མཁས་པ་
-142-



སྔོན་འགྲོའི་ཁྲིད་ཡིག་རིག་འཛིན་ཞལ་ལུང༌།
ཉི་འབུམ་ལ་གནང་། དེས་རིགས་སྲས་ཆོས་བདག་གུ་རུ་ཇོ་འབེར་ལ། དེས་འཁྲུལ་
ཞིག་སངས་རྒྱས་དབོན་ལ། དེས་གྲུབ་ཐོབ་མེ་ལོང་རྡོ་རྗེ་ལ། དེས་རིག་འཛིན་ཀུ་མ་
རྭ་ཛ་ལ། དེས་ཀུན་མཁྱེན་དྲི་མེད་འོད་ཟེར་ལ་བཀའ་བབས་ཅིང་རིམ་པར་བདག་
ཅག་གི་དཔལ་ལྡན་བླ་མ་དམ་པའི་བར་དུ་བརྒྱུད་པའི་ཟམ་མ་ཆད་པར་བྱོན་པ་ཡིན་
ནོ། །གཉིས་པ་ནི། ཀུན་མཁྱེན་དྲི་མེད་འོད་ཟེར་ལ་པཎ་ཆེན་བི་མ་ལས་བྱིན་གྱིས་
བརླབས་པས་དགོངས་པའི་གཏེར་མཛོད་བརྡོལ། སྡེ་གསུམ་སེང་གེའི་ང་རོས་ས་
གསུམ་འགེངས་པའི་ཆོས་སྡེ་ལྔ་བཅུ་རྩ་གཅིག་གི་བདག་ཉིད་བཱི་མ་སྙིང་ཐིག་སོགས་
ཀྱི་ཡང་སྙིང་བཅུད་དུ་འདྲིལ་བ་བླ་མ་ཡང་ཏིག་ཡིད་བཞིན་ནོར་བུ་སོགས་ཟབ་ཅིང་
རྒྱ་ཆེ་བའི་ཤིང་རྟའི་ལམ་སྲོལ་རྨད་དུ་བྱུང་བ་དབྱེ་བར་མཛད་པའི་སྨིན་གྲོལ་གྱི་
གདམས་པ་བར་མ་ཆད་པར་བཞུགས་པའི་བརྒྱུད་པ་ཆུ་བོ་གཅིག་ཏུ་འདྲེས་པ་
ལགས། ཁྱད་པར་གདམས་པ་འདི་ཉིད་ལ་གསུམ། སྔོན་བྱུང་གི་ལོ་རྒྱུས་དང་།
ཕྱིས་འབྱུང་འགྱུར་གཏད་རྒྱ་དང་བཅས་ལུང་བསྟན་པ། གཏེར་འབྱུང་དངོས་ཀྱི་ལོ་
རྒྱུས་སོ། །དང་པོ་ནི། |: འི ་ ས 1:|: :1:|:ཀྱི ངོས
གཞུང་རྩ་བ་ལས། འདི་སྐད་བདག་གིས་ཐོས་པ་དུས་གཅིག་ན༔ བཅོམ་ལྡན་འདས་
དེ་བཞིན་གཤེགས་པ་ཐམས་ཅད་ཀྱི་གཟིགས་ཀྱི་རྒྱལ་པོ་དང་༔ ཚོར་བའི་རྒྱལ་པོ་
དང་༔ འདུ་ཤེས་ཀྱི་རྒྱལ་པོ་དང་༔ འདུ་བྱེད་ཀྱི་རྒྱལ་པོ་དང་༔ རྣམ་པར་ཤེས་པའི་
རྒྱལ་པོ་རྣམས་གཅིག་ཏུ་བསྡུས་པའི་ཡེ་ཤེས་ཀྱི་སྐུ་བརྙེས་པ་དཔལ་ཧེ་རུ་ཀ་རྣལ་
འབྱོར་གྱི་དབང་ཕྱུག་སཾ་ཧེ་ཤཱ་ར་དེ་ཉིད༔ པདྨའི་རིགས་མཆོག་གར་གྱི་དབང་པོའི་
ཞིང་ཁམས༔ བོད་ཁ་བ་ཅན་གྱི་ལྗོངས ཡུལ་ལ་མིང་དུ་ཆགས་པ་འོ་ཡུག་ཤུག་པའི་
གླིང་གི་མགོ༔ བཀྲ་ཤིས་ལ་ཟིལ་ཆེ་བ༔ བྱིན་ཆགས་ལ་རླུང་རིགས་དྭངས་པ༔
མཁའ་འགྲོ་ཕྱི་གོང་རྫའི་རྭ་བ་སྨན་ཤིང་ནགས་ཀྱི་ཚལ་ཆེན་པོར་བསམ་གྱིས་མི་ཁྱབ་
པའི་ཏིང་ངེ་འཛིན་རྒྱ་མཚོ་ལ་སྙོམས་པར་ཞུགས་སོ༔ དེའི་ཚེ་དེའི་དུས་ན་ལན་
གཅིག་སྟོན་ཟླ་ར་བའི་ཚེས་བཅུ་ལ་ཡེ་ཤེས་དང་༔ ལས་དང་༔ འཇིག་རྟེན་གྱི་མཁའ་
-143 -



ལྕེ་བཙུན་སྙིང་ཐིག་ ཚོའི
འགྲོ་མ་སྤྲིན་བཞིན་དུ་གཏིབས་ནས་ཚོགས་ཀྱི་འཁོར་ལོའི་འདུ་བ་རྒྱ་ཆེན་པོ་ལ་
ལོངས་སྤྱོད་པའི་ཚེ༔ ཨོ་རྒྱན་གྱི་ཌཱ་ཀིའི་གཙོ་མོ་དཔལ་གྱི་བློ་གྲོས་མས་རྡོ་རྗེའི་ལྟ་
བས་བལྟས་ཏེ༔ ཕྱག་རྣལ་འབྱོར་གྱི་ལུགས་སུ་བཙལ་ནས་འདི་སྐད་ཅེས་གསོལ་ཏོ་
ཨེ་མ་ཨེ་མ༔ མ་འོངས་པའི་ཚེ་ན་སྙིང་ཏིག་སྙིང་པོའི་རྣལ་འབྱོར་པ་རྣམས་ཀྱི་ཉམས་
ལེན་གྱི་མཐར་ཐུག་གང་ལ་བགྱི༔ ཕྲིན་ལས་ཀྱི་གཞུང་གང་ལྟར་བསྲང་༔ སྙིང་པོའི་
མཐར་ཐུག་གང་དུ་ལ་བཟླ་ཞེས་གསོལ་བ་ན༔ ཤྲཱི་ཧེ་རུ་ཀ་སཾ་ཧེ་ཤྭ་ར་ཉིད་དར་ཅིག་
དབྱིངས་ཀ་དག་ཟང་ཐལ་གྱི་ཏིང་ངེ་འཛིན་ལ་སྙོམས་པར་ཞུགས་པས་སྐུ་མི་སྣང་
བར་འོད་ཀྱི་རང་བཞིན་དུ་གྱུར་ཏོ༔ དེའི་ཚེ་མཁའ་འགྲོ་མ་རྣམས་ཀྱིས་མགྲིན་གཅིག་
ཏུ་གདུང་བའི་དབྱངས་ཀྱིས༔ ཀྱེ་མ་ཀྱི་ཧུད་ཀྱེ་མ་ཀློང་༔ སྟོན་པ་སྒྲོན་མེའི་འོད་ནུབ་
ན་ འཇིག་རྟེན་མུན་པ་གང་གིས་སེལ༔ ཡེ་ཤེས་སྐུ་ཡི་ཉི་མ་ཡིས༔ མ་རིག་འཐིབས་
པོ་བསལ་དུ་གསོལ༔ རྡོ་རྗེ་གསུང་གི་བདུད་རྩི་ཡིས༔ འཁོར་བའི་ཚ་གདུང་བསིལ་
བར་མཛོད༔ :
ཅེས་གསོལ་བ་བཏབ་པས་ལྷུན་གྲུབ་རིག་རྩལ་གྱི་ཏིང་ངེ་འཛིན་ལ་འཕོས་པའི་དེ་མ་
ཐག་པར་ཡེ་ཤེས་ཀྱི་སྐུ་མངོན་སུམ་དུ་སྣང་བར་མཛད་ནས་ཆོས་ཉིད་རྡོ་རྗེའི་རང་
སྒྲས་འདི་སྐད་ཅེས་བཀའ་སྩལ་ཏོ༔ ཨེ་མ་ཨེ་མ་མ་འོངས་པ་ཕྱི་མ་ཕྱི་མའི་དུས་ཀྱི་ཚེ་
སྙིང་ཐིག་སྙིང་པོའི་དོན་ལ་སྤྱོད་པའི་རྣལ་འབྱོར་པ་རྣམས་ཀྱིས་ཚེ་འདི་ཁོ་ན་ལ་གྲོལ་
བར་འདོད་ན་ལྕེ་བཙུན་སཾ་ཧེ་ཤྭ་ར་བདག་ཉིད་བསྒོམ་པར་བྱའོ༔ ཞེས་གསུངས་་་་་
སོ། །གཉིས་པ། འདི་ནི་མ་འོངས་སྙིགས་མ་ལྔ་ཆེས་བདོ་ཞིང་བོད་ཁམས་ཀླ་ཀློའི་
འཇུག་པས་བསྟན་ཞབས་སྡུད་པ་ལ་ཉེ་བ་ན༔ སྙིང་ཏིག་སྙིང་པོའི་དོན་ལ་མོས་པའི་
རྣལ་འབྱོར་པ༔ ལྟ་སྣང་ཐ་མལ་པ་རྣམས་དང་ཤིན་ཏུ་མཉམ་པར་སྤྱོད་པ༔ གསང་བ་
སུས་ཀྱང་བརྟག་པར་དཀའ་བ༔ ཆོས་ཐམས་ཅད་སྒྱུ་མ་ལྟ་བུར་ཉམས་འོག་ཏུ་ཚུད་
པས་གང་གིས་ཀྱང་ཟིལ་གྱིས་མི་གནོན་པ༔ སྨིན་མཚམས་སུ་དཔའ་བོའི་རྒྱ་རྟགས་
ཀྱིས་སྨྲས་པ་ སློབ་དཔོན་འཇམ་དཔལ་བཤེས་གཉེན་གྱི་བྱིན་གྱིས་བརླབས་པས་
-144 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
ཐུགས་ཕྲད་ཤེས་རབ་ཀྱི་གཏེར་བརྡོལ་བ༔ ཁྱད་པར་ངེས་པའི་དོན་ལ་ངེས་ཤེས་
རྙེད་ཅིང་བདག་དང་བདག་གི་བཀའ་སྲོལ་ཟོལ་མེད་པ་ཁོ་ན་ལ་མོས་པ་མི་འཕྲོག་
པར་བརྟན་པ་འོད་གསལ་སྤྲུལ་པའི་རྡོ་རྗེ་ཞེས་བྱ་བ་དུས་རིང་མོ་ནས་འབྱུང་བར་
འགྱུར་བའི་དོན་དུ་བསྟན་ནོ། །དེའི་ཕྱིར་དེའི་སླད་དུ། རེ་ཞིག་ཡེ་ཤེས་ཀྱི་དྷཱ་ཀི་མ་
རྣམས་ཀྱིས་ཀློང་ལྔའི་ཡི་གེར་ཟུང་ལ༔ དུས་སུ་བབས་པའི་ཚེ་གང་ཟག་དེའི་རྒྱུད་ལ་
བྱིན་གྱིས་བརླབས་པས་སད་པར་གྱིས་ཤིག༔ སྐལ་ལྡན་གཅིག་ཅར་བའི་རིགས་
ཅན་འགའ་ཞིག་ལ་ཕན་པར་འགྱུར་རོ༔ ཞེས་སོ། །གསུམ་པ། དེ་ལྟར་སྔ་ཕྱིའི་རྡོ་
རྗེའི་ལུང་གིས་དཔང་པོར་གྲུབ་པའི་བདག་ཅག་གི་སྐྱབས་གནས་དམ་པ་གཏེར་ཆེན
ཆོས་ཀྱི་རྒྱལ་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨྲོས་ན་པདྨ་
འོད་གསལ་མདོ་སྔགས་གླིང་པའམ། འོད་གསལ་སྤྲུལ་པའི་རྡོ་རྗེ་དེ་ཉིད། དགུང་
གྲངས་ཉེར་བཞིར་སོན་པའི་ཆུ་མོ་ཡོས་ཀྱི་ལོ་སྣོན་ཟླ་བའི་ཡར་ཚེས་བརྒྱད་ཀྱི་ཉིན།
འོ་ཡུག་གི་མཐིལ་རམ་ལྡིངས་མ་དགོན་དང་ཉེ་བར་ཕེབས་པའི་དུས་ཀྱི་ཚེ་ཐ་མ་
ལམ་གྱི་སྣང་བ་དབྱིངས་སུ་ཐིམ་པའི་འོད་གསལ་གྱི་སྣང་ཆར་ལྕེ་བཙུན་ཆེན་པོ་འོད་
ལུས་སུ་གཤེགས་པའི་གནས་དུས་སྟོན་འཁོར་གྱི་ཚོམ་བུའི་བཀོད་པ་ཇི་ལྟ་བ་བཞིན་
གསལ་བར་ཤར་བའི་ཚེ་མན་ངག་གི་གཞུང་ཇི་ལྟ་བ་བཞིན་ཐུགས་ལ་བཀྲ་ལམ་
གྱིས་སད་པ་ལྟར། རྗེས་སུ་དྲན་པའི་གཏེར་ཁ་དང་མཐུན་པར་གཏན་ལ་ཕབ་ཅིང་
ཤིན་ཏུ་གསང་བའི་རྒྱས་བཏབ། དེ་ནས་དགུང་གྲངས་སོ་བརྒྱད་དུ་སོན་པ་མེ་སྦྲུལ་
གྱི་ལོར་སྔགས་སྲུང་ཨེ་ཀ་ཛཱ་ཊིས་གསང་སྒོ་དབྱེ་བར་བསྐུལ་བ་ལྟར། ལུང་ཟིན་ཆོས་
བདག་བསྟན་འཛིན་སྐྱེས་ཆེན་དམ་པ་རྣམས་ལ་རིམ་པར་སྩལ། ཕྱིས་དགུང་གྲངས་
ང་དགུར་སོན་པ་ས་ཕོ་སྟག་གི་ལོར་དུས་དུས་ཆེན་ཐ་སྐར་ཟླ་བའི་ཚེས་བཅོ་ལྔའི་ཉིན་
ཁོ་བོ་ཅག་བརྩེ་བ་ཆེན་པོས་སྐལ་ལྡན་དུ་རྗེས་སུ་བཟུང་སྟེ་སྨིན་གྲོལ་གྱི་གདམས་པ་
ཚངས་སྤྲུགས་སུ་གདམས་ཏེ། མིང་གི་ཅོད་པཎ་རིག་འཛིན་སྣ་ཚོགས་རང་གྲོལ་རྩལ་
དུ་གནང་བ་ཡིན་ནའང་རྗེ་དེ་ཉིད་ཀྱི་སྐུ་གསུང་ཐུགས་ལ་འགལ་བའི་དམ་འདྲེ་ངན་
- 145 -



་་ལྕེ་བཙུན་སྙིང་ཐིག་མཚུ
པའི་རྒྱུ་རྨི་ལམ་དུ་ཡང་བསགས་མ་མྱོང་ངེས་པས། བརྒྱུད་པ་གསེར་གྱི་ཉག་ཐག་ལ་
དམ་སེལ་གྱི་གཡས་མ་གོས་པ་ཙམ་ལས་རང་ངོར་འཆད་རྩོམ་གྱི་ཡོན་ཏན་ཏིལ་འབྲུ་
ཙམ་མེད་ངེས་ཀྱང་། རྗེ་ཉིད་ཀྱི་བཀའ་ལུང་གསེར་གྱི་ཕྲེང་བ་ཡང་ཡང་གནང་བ་སྤྱི་
བོར་མཆོད་དེ་གཞུང་འདྲི་བ་ལ་ཕྱོགས་པ་ཡིན་ནོ། །རྩ་བའི་གཉིས་པ་དབང་གི་སྒོ་
ནས་སྨིན་པར་བྱེད་པ་སྔོན་དུ་སོང་བའི་དབང་དུ་བྱས་པ་ལགས། རྩ་བའི་གསུམ་པ་
གྲོལ་བྱེད་ཁྲིད་ཀྱི་རིམ་པ་ལ་ཐུན་མོང་དང་ཐུན་མོང་མ་ཡིན་པ་གཉིས་ཡོད་པ་ལས།
དང་པོ་ལའང་གཉིས། ཐུན་ལ་འཇུག་པ་དང་། ལས་དང་པོ་པ་རྣམས་རིག་པ་མངོན་
སུམ་གྱི་དོན་ལ་རིམ་པར་འཇུག་པར་བྱ་བའི་ཆེད་དུ་སེམས་སྦྱོང་རྣམ་པ་བདུན་གྱི་
ཁྲིད་དོ། །དང་པོ། དབེན་པའི་གནས་སུ་བསམ་གཏན་གྱི་སྤྱོད་ལམ་དང་ལྡན་པས་
ཤེས་པ་རྣལ་དུ་དབབ་སྟེ། ཚེ་རབས་ཐོག་མའི་མཐའ་མེད་པ་ནས་ད་ལྟའི་རབ་དུ་རྒྱུ་
དུག་གསུམ་གྱིས་ཀུན་ནས་བསླང་པའི་ལས་མི་དགེ་བ་བསགས་པའི་འབྲས་བུ་ནད་
གདོན་སྡིག་སྒྲིབ་ཐམས་ཅད། སྣ་བུག་གཡས་གཡོན་དབུས་གསུམ་ནས་རླུང་དེ་དང་
དེའི་རྣམ་པར་དམིགས་ཏེ་རླུང་རོ་དགུ་ཕྲུགས་སུ་བསལ་བས་སངས་ཀྱི་དག་པར་
བསམ་ལ་སེམས་མ་བཅོས་རང་བབས་སུ་ཅི་གནས་བཞག དེ་ལས་ལྡང་པ་ན་ནམ་
མཁའ་དང་མཉམ་པའི་མ་སེམས་ཅན་ཐམས་ཅད་འཁྲུལ་སྣང་འཁོར་བའི་སྡུག་
བསྔལ་ལས་བདག་གཅིག་པུས་བསྒྲལ་ཏེ་གདོད་མའི་མགོན་པོའི་གོ་འཕང་ཐོབ་པར་
བྱ། དེའི་ཆེད་དུ་ལམ་ཟབ་མོ་ཉམས་སུ་བླང་བར་བགྱིའོ་སྙམ་པའི་སེམས་བསྐྱེད།
དེ་ནས་རང་གི་སྤྱི་བོར་པདྨ་དཀར་པོའི་སྟེང་དུ་ཉི་ཟླའི་གའུ་ཁ་སྦྱོར་གྱི་དབུས་སུ་
ཨཱཙྪདཀར་པོ་གསལ་བ་ལས་འོད་ཟེར་འཕྲོས། རྩ་བའི་བླ་མ་དང་བི་མ་ལ་དབྱེར་མེད་
པ་སྤྱན་དྲངས། ཞབས་གཉིས་ཕྱེད་སྐྱིལ་གྱིས་བཞུགས་པ་ལ་སླར་བརྒྱུད་གསུམ་བླ་
མ་རིག་འཛིན་ཡི་དམ་མཁའ་འགྲོ་ཆོས་སྐྱོངས་དང་བཅས་སིབ་སིབ་ཐིམ་པར་མོས།
དངོས་སམ་ཡིད་ཀྱི་མཆོད་ཅིང་བསྟོད། དེ་ནས་མོས་གུས་གདུང་ཤུགས་དྲག་པོས།
དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་རིན་པོ་ཆེ་མཁྱེན་ནོ། །བདག་གི་
- 146 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
རྒྱུད་སྨིན་ཅིང་གྲོལ་བར་བྱིན་གྱིས་བརླབ་ཏུ་གསོལ། ཟབ་ལམ་གྱི་རྟོགས་པ་ཁྱད་
པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། ཚེ་འདི་ཉིད་ལ་འོད་གསལ་
རྫོགས་པ་ཆེན་པོའི་ལམ་མཆོག་མཐར་ཕྱིན་པར་བྱིན་གྱིས་བརླབ་ཏུ་གསོལ། ལན་
གསུམ་མམ་བདུན་སོགས་དང༌། སྤྲོ་ན། བླ་མ་སངས་རྒྱས་རིན་པོ་ཆེ། །བདག་ལ་རེ་ས་
སོགས་ནས། དོན་གཉིས་ལྷུན་གྱིས་གྲུབ་པར་མཛོད། །ཅེས་པའི་བར་བརྗོད་ཅིང་། འདོད་
པའི་དོན་ལ་སྙིང་ཁུང་ནས་གསོལ་བ་རྩེ་གཅིག་ཏུ་བཏབ་པའི་རྐྱེན་གྱིས་ཞབས་་་་་
གཡས་ཀྱི་མཐེ་བོང་ལས། ངོ་བོ་ཐུགས་རྗེ་ལ་རྣམ་པ་བདུད་རྩིའི་རྒྱུན་ཆེར་བབ་
པོས། བདག་དང་སེམས་ཅན་ཐམས་ཅད་ཀྱི་སྤྱི་བོ་ནས་བཟུང་ལུས་ཕྱི་ནང་ཐམས་
ཅད་བཀྲུས་ཤིང་ཁྱབ་པས་ལུས་ཀྱི་སྒྲིབ་པ་དག་སྐུའི་དངོས་གྲུབ་ཐོབ། དེའི་འགྲེས་
མགྲིན་པ༔ སྙིང་གརྔ ལྟེ་བར་བབས༔ དྲི་མ་ཐམས་ཅད་དག ཡོན་ཏན་གྱི༔ གསང་
བར་བབས༔ ཕྲིན་ལས་ཀྱི༔ མཐར་བླ་མ་འོད་ཀྱི་རྣམ་པས་རང་ལ་ཐིམ་པས་རྒྱུད་
བྱིན་གྱིས་བརླབ་པར་བསམས་ལ་བདེ་སྟོང་གཉིས་སུ་མེད་པའི་ངང་དེར་དར་གཅིག་
མཉམ་པར་བཞག རྗེས་སུ་སྣང་གྲགས་དྲན་རིག་ཐམས་ཅད་བླ་མའི་སྐུ་གསུང་
ཐུགས་སུ་གསལ་བའི་ངང་ལ་བཞག་སྟེ་ངལ་བསོའོ། །གཉིས་པ་ལའང་རིམ་པ་
བདུན་ཡོད་པའོ། །དང་པོ། འདུས་བྱས་མི་རྟག་པ་ལ་སེམས་སྦྱོང་བ་ནི། གཞུང་རྩ་
བར། འདི་ལྟར་འདུས་བྱས་ཐམས་ཅད་ནི་མི་རྟག་པ་སྟེ་ཆུའི་ལྦུ་བ་ལྟ་བུའོ་ ཞེས་
པའི་དོན། བཅོམ་ལྡན་འདས་ཀྱིས། སྐར་མ་རབ་རིབ་མར་མེ་དང༌། །སྒྱུ་མ་ཟིལ་པ་
ཆུ་བུར་དང་། །རྨིན་ལམ་གློག་དང་སྤྲིན་ལྟ་བུར། །འདུས་བྱས་ཆོས་རྣམས་དེ་ལྟར་
བལྟ། །ཞེས་གསུངས་པ་ལྟར། དེ་ལའང་དཔེ་དོན་ཟུང་འཇུག་དགོས་ཆེད་བསྟན་པ་
སྟེ། འདི་ལྟར་ཕྱི་སྣོད་ཀྱི་འཇིག་རྟེན་སྲ་ཞིང་བརྟན་པ་འདི་ཡང་མི་རྟག་པར་མཐར་
ནམ་མཁའ་སྟོང་པ་གཅིག་ཏུ་འགྱུར་བ་དང་། དེ་བཞིན་དུ་ལོ་དང་ཟླ་བ་ཉིན་དང་
མཚན་མོ་སོགས་སྐད་ཅིག་གིས་ཀྱང་མི་རྟག་འགྱུར་བའི་རང་བཞིན་དང་། ནང་
བཅུད་ཀྱི་འགྲོ་བ་སྲོག་དང་དབུགས་ཀྱིས་བསྡུས་པ་ཐམས་ཅད་འཆི་བའི་རང་བཞིན་
- 147 -



:|:ཀྱི ལྕེ་བཙུན་སྙིང་ཐིག་ཡིན།
ལས་མ་འདས་པ་དང་། ཁྱད་པར་རང་རེ་འབྱུང་འདུས་ཀྱི་ཕུང་པོ་འདི་ལ་བསམ་
ནའང་འགྱུར་ལྡོག་ཅན། མྱུར་དུ་འཇིག་ཅིང་མི་རྟག་པའི་ཚུལ་བསྒོམ་པ་ལ། ངེས་
པར་འཆི་བ། ནམ་འཆི་ཆ་མེད། འཆི་རྐྱེན་ངེས་མེད། བྱས་པ་དོན་མེད་དང་བཞི།།
དང་པོ།
མདེ །ནང་ | | །རྨ་
གང་ལ་སྐྱེ་བ་ཡོད་པ་ན། །དེ་ལའང་འཆི་བ་ཡོད་པ་ཡིན། །ཞེས་པ་ལྟར། གོང་
བསྟན་བཞིན་སྤྱིར་འཆི་བ་ལས་མ་འདས། དེ་ལའང་ལས་ཀྱིས་འཆི་བ་དང་རྐྱེན་
གྱིས་འཆི་བ་གཉིས་ཡོད། གང་ལྟར་ཡང་། ཀླུ་སྒྲུབ་ཀྱིས། ཚེ་འདི་གནོད་མང་རླུང་
གིས་བཏབ་པ་ཡི། །ཆུ་ཡི་ཆུ་བུར་ལས་ཀྱང་མི་རྟག་ན། །ཞེས་པ་ལྟར། དཔེར་ན་ཆུ་
བུར་དང་ལྦུ་བ་དོན་གཅིག་པས་རྒྱུ་ཆུ་ཡིན་པ་རྐྱེན་འབྲེལ་ཚོགས་པ་ལས་བྱུང་བས་
སྐད་ཅིག་གིས་སྐྱེ་འགགས་ལྟར་རང་རེ་ལུས་སེམས་ཀྱི་ཚོགས་པའང་དེ་དང་འདྲ་
བས་ན་ངེས་པར་འཆིའོ། །གཉིས་པ། འཆི་བ་དེའང་ལོ་དང་ཟླ་བ་ཉིན་དང་མཚན་
མོ་ཆུ་ཚོད་སོགས་ནམ་འཆི་འམ་སྙམ་པའི་སེམས་ཡང་ཡང་སྦྱོང་དང་། འདི་དུས་ཞེས་
བློ་གཏད་སྤུ་རྩེ་ཙམ་ཡང་མེད་པ་ནི། ཡང་། དབུགས་དབྱུང་དབུགས་རྔུབ་གཉིད་
ཀྱིས་ལོག་པ་ལས། །སད་ཁོམ་གང་ལགས་དེ་ནི་ངོ་མཚར་ཆེ། །ཞེས་པ་ལྟར། ད་ལྟ་
རང་རེའི་དབུགས་ཀྱི་རྒྱུ་བ་འདི་ཉིད་སྐྱེས་བུ་ནད་མེད་ལ་སོར་བཅུ་དྲུག་གི་ཚད་ཕར་
འགྲོ་ཞིང་ཚུར་ནང་དུ་འཇུག་པ་ཡིན་པས་དེ་ཙམ་གྱི་བར་ལ་ཡང་མི་རྟག་པ་་་་་་
འཆིའམ། གཉིད་ལོག་པ་དེ་སད་པའི་བར་ལ་མ་ཤི་བ་ངོ་མཚར་དུ་འཛིན་དགོས་
གསུང་། དེ་ལྟར་ནཱམ་འཆི་ཆ་མེད་པ་ལ་ཞིབ་ཏུ་དཔྱད་ཅིང་སེམས་སྦྱང་ངོ༌། །གསུམ་
པ། གོང་སྨོས་ལྟར་སྐྱེ་སྔོན་ལས་ཀྱི་དབང་གིས་ཚེ་རིང་ཐུང་མ་ངེས་པས། དུས་སུ་
བབ་པའམ་བར་ཆད་གང་ཡང་རུང་། ད་ལྟ་རང་རེ་འཚོ་བའི་རྐྱེན་དུ་རློམ་པའི་ཟས་
གོས་སྨན་སོགས་འཆི་རྐྱེན་དུ་འགྱུར་བ་དང་། གཞན་ཡང་ནད་གདོན་གློ་བུར་ཡེ་
འདྲོགས་ཀྱི་འཆི་རྐྱེན་ངེས་པ་མེད་པ་བསམ་ལས་འདས་པ་ཡོད་པ་ནི་རང་རེས་་་་་
མཐོང་ཐོས་ཡོད་པའི་སྔར་སོང་རྣམས་ལ་བསམ་སྟེ་སེམས་སྦྱོང་། ལས་ཀྱི་འཆི་བ་ནི་
- 148 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།།
ཅིས་ཀྱང་མི་བཟློག འཕྲལ་རྐྱེན་ནི་གནས་སྐབས་བཟློག་པའི་ཐབས་ཡོད་པ་དེ་
གཉིས་ཀྱི་ཁྱད་པར་ཤེས་དགོས་སོ། །བཞི་པ། ཚེ་འདིར་ཞེན་པའི་རྟག་འཛིན་
འཁྲུལ་སྣང་གི་བློ་ངན་ལངས་ཤོར་འདི་དུག་ལྔ་དུག་གསུམ་གྱིས་ཀུན་ནས་བསླང་
པའི་ཟས་ནོར་སོགས་བསགས་སྲུང་སྤེལ་གསུམ་གང་བྱས་ཀྱང་ཐམས་ཅད་འཆི་བའི་
དུས་རྗེས་སུ་ནི་མི་འབྲང་། བློས་ནི་མི་ཐོང་། ཕྱི་མ་སྡུག་བསྔལ་རང་ཐོག་ཏུ་མྱོང་
ལས་མེད། རང་གི་གཅེས་པའི་ལུས་ཀྱང་ཤུལ་དུ་ལྷག་སྟེ་ཡ་ང་བ་དང༌། སྐྱུག་བྲོ་
བའི་གནས་སྐབས་ཡོད་ན་གཞན་ལྟ་ཅི་སྨོས། ཚུལ་དེ་ལ་བསམ་སྟེ་ཚེ་འདིའི་བྱས་པ་
ཐམས་ཅད་དོན་མེད་ཡིན་པར་ཤེས་པས་བློ་སྣ་རྦད་ཀྱིས་བསྲུང་དགོས་སོ། །དོན་
འདུས་བྱས་ཀྱི་ཆོས་ཐམས་ཅད་སྙིང་པོ་མེད་པ་སྒྱུ་མའི་དཔེ་བརྒྱད་ཀྱི་རང་བཞིན་དུ་
གསུངས་པ་དེ་ཤེས་ལོ་ཙམ་མ་ཡིན་པར་ངེས་འབྱུང་གཏིང་ནས་སྐྱེ་དགོས། ང་ནམ་
ཞིག་འཆིའོ་སྙམ་པ་ཙམ་ནི་ཆོས་མ་ཐོས་པས་ཀྱང་ཤེས་མོད། དེ་ལྟར་དཔེ་དོན་ཟུང་
དུ་འཇུག་པའི་སྒོ་ནས་ཉམས་སུ་བླངས་པས་རྟག་འཛིན་ཚེ་འདིའི་བློ་སྣ་ཐུང་ངུར་སོང་
སྟེ་འདུས་བྱས་ཀྱི་ཆོས་ཐམས་ཅད་མི་རྟག་པ་ངམ་ངམ་ཤུགས་ཀྱིས་སྙིང་ནས་དྲན་ཏེ་
དལ་ཁོམས་མེད་པར་དགེ་བས་དུས་འདའ་བ་བྱུང་ན་འབྱོང་ཚད་དོ། །དགོས་ཆེད་
ནི། རྟག་འཛིན་འཁྲུལ་པའི་སྣང་བ་ལས་བློ་ལྡོག་སྟེ་བདག་མེད་ཀྱི་དོན་ལ་ངེས་ཤེས་
སྐྱེ་བའི་དགོས་པ་ཡོད་དོ། །གཉིས་པ་འཕྲལ་ཡུན་གྱི་བདེ་བ་ལ་བསམ་སྟེ་སེམས་
སྦྱོང་བ་ནི། གཞུང་རྩ་བར། འཁོར་བའི་བདེ་བ་ཐམས་ཅད་ནི་འཕྲལ་བདེ་བ་ལྟར་
སྣང་ཡང་དོན་ལ་སྡུག་བསྔལ་ཏེ་དུག་གི་འབྲས་བུ་སྨིན་པ་ལྟ་བུའོ༔ ཞེས་པའི་དོན།
ལས་བརྒྱ་པ་ལས། ལུས་ཅན་དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་
ཟ། །ཚོགས་ཤིང་དུས་ལ་བབས་པ་ན། །འབྲས་བུ་སྨིན་པ་ཉིད་དུ་འགྱུར། །ཞེས་
གསུངས་པ་ལྟར། དཔེ་དོན་ཟུང་འཇུག་དགོས་ཆེད་བསྟན་པ་སྟེ། མི་དགེ་བའི་ལས་
ཀྱིས་ངན་སོང་གསུམ་དང་། དགེ་བའི་ལས་ཀྱིས་མཐོ་རིས་གསུམ་བསྐྱེད་པ་ཡིན་ལ།
འཁོར་བའི་མཐོ་དམན་གང་དུ་སྐྱེས་ཀྱང་སྡུག་བསྔལ་གསུམ་གྱི་རང་བཞིན་ལས་མི་
-149 -



། ལྕེ་བཙུན་སྙིང་ཐིག མ་
འདའ། ཁྱད་པར་དུ་ངན་སོང་གསུམ་སྡུག་བསྔལ་གྱི་སྡུག་བསྔལ་མཛེ་ཐོག་ཏུ་ཕོལ་
མིག་གི་རྨ་བྱུང་བ་ལྟ་བུ། མཐོ་རིས་གསུམ་འགྱུར་བའི་སྡུག་བསྔལ་བུམ་ནང་དུ་བུང་
བ་ཆུད་པ་ལྟ་བུ་བྱེ་བྲག་ཏུ་ལོག་པའི་འདུ་ཤེས་མི་བདེ་བ་ལ་བདེ་བར་འཛིན་པ་
སོགས་ཁྱབ་པ་འདུ་བྱེད་ཀྱི་སྡུག་བསྔལ་ཞེས་བདེ་བར་རློམ་པའི་འཁྲུལ་སྣང་ཐམས་
ཅད་འཕྲལ་བ་བདེ་བ་ལྟར་སྣང་བ་འདི་ཡང་སྡུག་བསྔལ་མཐའ་མེད་ཟོ་ཆུའི་ཁྱུད་མོ་
ལྟ་བུའི་རྒྱུ་ཡིན་ལ། དཔེར་ན་དུག་དང་འདྲེས་པའི་ཟས་ཟོས་པས་ཟས་ཞུ་བ་དང་
དུག་ལྡང་བ་དུས་མཉམ་སྟེ་སྲོག་དང་བྲལ་བ་ལྟ་བུ་མཐོ་རིས་ཀྱི་བདེ་བ་ལ་ཞེན་ཅིང་
སྲེད་པ་ནི་དེ་དང་འདྲའོ། །དོན་ཆོས་ཉིད་ཀྱི་བདེན་པ་མངོན་དུ་མ་གྱུར་གྱི་བར་དུ་
སྡུག་བསྔལ་རྒྱུ་འབྲས་གཉིས་ཀྱི་རྟག་ཏུ་མནར་བ་ནི་སེམས་ཅན་སྤྱིའི་ཆོས་ཉིད་ཡིན་
ནོ། །དེ་ལྟར་དཔེ་དོན་ཟུང་དུ་འཇུག་པས་སྡུག་བསྔལ་རྒྱུ་འབྲས་གཉིས་ལ་སེམས་
སྦྱང་བར་བདེ་སྡུག་གི་རྒྱུ་གོ་ལོག་ཏུ་མི་སྒྲུབ་པར་སྡུག་བསྔལ་གྱི་རྒྱུ་ལས་ལྡོག་སྟེ།
བྱང་ཆུབ་མཆོག་ཏུ་སེམས་བསྐྱེད་ནས་འབྲས་བུ་ཐར་པ་ཆེན་པོ་སངས་རྒྱས་ཀྱི་གོ་
འཕང་དམ་པ་དོན་དུ་གཉེར་འདོད་ཀྱི་བློ་གོང་འཕེལ་བྱུང་ན་འབྱོང་བའི་ཚད་དོ། །
དགོས་པ་ནི་འཕྲལ་བ་དེ་དོན་གཉེར་གྱི་བསམ་པ་ལས་ཡིད་དབྱུང་སྟེ། རྒྱལ་སྲས་
བྱང་ཆུབ་སེམས་དཔའ་རྣམས་བཞིན་ཡུན་གྱི་བདེ་བ་བླ་ན་མེད་པ་གནས་སྐབས་དང་
མཐར་ཐུག་གི་བདེ་སྐྱིད་ཕུན་སུམ་ཚོགས་པ་བསྒྲུབ་འདོད་ཀྱི་དད་པ་ཅན་རྒྱུད་ལ་
བརྟེན་པ་དང༌། སྲིད་རྩེ་མན་ཆད་ཀྱི་འཁོར་བའི་བདེ་བ་ཐམས་ཅད་རྣམ་པ་ཀུན་ཏུ་
སྡུག་བསྔལ་བར་ཤེས་ནས་སྐྱོ་ཤས་དྲག་པོ་རྒྱུད་ལ་སྐྱེ་བའི་དགོས་པ་ཡོད་ད།།
གསུམ་པ་རྐྱེན་དུ་མ་ལ་བསམ་སྟེ་སེམས་སྦྱོང་བ་ནི། གཞུང་རྩ་བར། རྐྱེན་སྣ་ཚོགས་
པ་ཐམས་ཅད་ནི་ཟིན་པའི་དུས་མེད་པ་སྟེ་སྨིག་སྒྱུའི་ཆུ་ལ་སྙེགས་པ་ལྟ་བུའོ་ ཞེས་
པའི་དོན། ཏིང་འཛིན་རྒྱལ་པོ་ལས། ཇི་ལྟར་སོ་གའི་ཉི་མ་ཕྱེད་དུས་ན། །སྐྱེས་བུ་
སྐོམ་པས་གདུངས་ཤིང་འགྲོ་བ་དག །སྒྲིག་རྒྱུ་དག་ལ་ཆུ་ཡི་ཕུང་པོར་མཐོང་། །ཆོས་
རྣམས་ཐམས་ཅད་དེ་བཞིན་ཤེས་པར་གྱིས། །ཞེས་གསུངས་པ་ལྟར་དཔེ་དོན་ཟུང་
-150 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
འཇུག་དགོས་ཆེད་བསྟན་པ་སྟེ། སྤྱིར་ལས་ཀྱིས་དབང་གིས་འཁོར་བ་མཐོ་དམན་
གང་དུ་སྐྱེས་ཀྱང་རྐྱེན་སྣ་ཚོགས་པས་འཁྲུལ་བའི་སྣང་བ་གཞན་དབང་དུ་སོང་ནས་
རྣམ་པ་ཐམས་ཅད་དུ་ཟད་པ་དང་ཟིན་པའི་དུས་མེད་པ་བདེ་སྡུག་དགྲ་གཉེན་ཆགས་
སྡང་གིས་མཚོན་འཁོར་བའི་ཆོས་གང་ལའང་ཡིད་བརྟོན་དང་བློ་གཏད་མི་འདུག་
ཅིང་། བརྟག་ན་ཤས་མི་བཟོད་པ་ལྟ་བུའི་སྙིང་རྗེ་པའི་ལས་ཀྱིས་རང་གཞན་གཉིས་
ཀ་མགོ་འཁོར་བ་སྟེ། བཤེས་སྤྲིང་ལས། དབང་གི་ཆོ་གར་ 1:
ངེས་པ་འདོད་པས་ཕོང་དང་འཆི་བ་དང་། །ན་དང་རྒ་སོགས་སྡུག་བསྔལ་དུ་མ་་་་་
ཡི། །འབྱུང་གནས་འཁོར་བ་ལ་ཡང་སྐྱོ་མཛད་ཅིང་། །འདི་ཡི་ཉེས་པའི་ཤས་ཀྱང་
གསན་པར་མཛོད། །ཞེས་པ་ལྟར། ཚེ་འདིའི་ཆེད་དུ་ཟས་གོས་ལོགས་སྤྱོད་སོགས་
ཅི་ཙམ་ཡོད་ཀྱང་ཆོག་ཤེས་མེད་པ་ནི། མི་དབང་རྒྱལ་པོ་ང་ལས་ནུའི་གཏམ་རྒྱུད་
ལྟར་གང་ལའང་ཆོག་ཤེས་པའི་དུས་ནི་མེད། དེའི་ཆེད་དུ་གཏམ་ངན་དང་སྡིག་སྡུག་
ཁྱད་དུ་བསད་དེ་རེ་དོག་གི་སྡུག་བསྔལ་བར་མེད་པས་མནར་བ་དང་། གཞན་ལ་
ཕན་ཅི་ལྟར་བཏགས་ཀྱང་ལན་གནོད་པ་སྐྱེལ་བ་དང་། ལུས་ལ་ལང་ཚོའི་གཟི་བྱིན་
སྒྲུབ་འདོད་ཀྱིས་བཟང་བཏུང་སོགས་དང་ནད་ལ་ཕན་དུ་རེ་ནས་སྨན་སོགས་འཚོ་
བའི་ཆ་རྐྱེན་དུ་རློམ་པ་རྣམས་ཀྱང་འཆི་རྐྱེན་དུ་འགྲོ་བ་དང་། ལོངས་སྤྱོད་གོང་སྨོས་
ལྟར་བསགས་སྲུང་གང་བྱས་ཚེ་འདི་ལ་དགྲ་ཟླའི་གཡབ་མོ། ཕྱི་མ་ངན་སོང་གི་རྒྱུར་
འགྲོ་བ་དང་། སེམས་ཅན་མཛའ་བཤེས་སོགས་གང་ལའང་མགུ་བའི་དུས་མེད།
གང་བྱས་ཡི་ཆད་ཀྱི་སྣོན་མར་འགྱུར་ལ། སྔོན་ལས་དང་འཕྲལ་གྱི་རྐྱེན་གཅིག་ཏུ་མ་
ངེས་པས་བློ་གཏད་ཡིད་བརྟན་མེད་པ་སྡུག་བསྔལ་གྱི་རྒྱུ་ཁོ་ན་ཡིན་པར་ཤེས་དགོས།
དཔེར་ན་ཐང་ཆེན་པོས་སྐོམ་པས་གདུང་བའི་རི་དགས་ཀྱིས་སྒྲིག་རྒྱུ་ཆུར་འཁྲུལ་ཏེ་
སྲེད་ལེན་གྱི་དབང་གིས་དབུགས་ཟད་ཟད་དུ་རྒྱུག་ཅིང་སྙགས་པ་ལྟ་བུ་ཡིན་པར་
ཤེས་པས་འཁོར་བ་ལས་ངེས་པར་འབྱུང་བའི་བློ་བསྐྱེད། དོན་གོང་སྨྲས་ལྟར་ཚེ་
འདིའི་བྱ་བ་ཐམས་ཅད་དོན་མེད་པར་ཐག་བཅད། བློ་ལྟོས་མི་བསླུ་ངེས་པའི་ཡུལ་
- l5-



དེ་ལྕེ་བཙུན་སྙིང་ཐིག་
བླ་མ་དཀོན་མཆོག་རིན་པོ་ཆེ་ཡིན་པར་ཤེས་པས། ཆུ་ཐིག་གཅིག་གམ་མེ་ཏོག་རྡོག་
གཅིག་ཙམ་མོས་པའི་སྒོ་ནས་མཆོད་ན་ནམ་ཡང་ཆུད་མི་ཟ་བས། བློ་སྣ་དགེ་བར་ཅི་
འགྱུར་བྱ། དེ་ལྟར་དཔེ་དོན་ཟུང་དུ་འཇུག་པའི་སྒོ་ནས་སེམས་སྦྱོང་བས་འཁོར་བ་
ལས་བློ་ངེས་པར་འབྱུང་སྟེ་དགེ་བའི་བློ་གོང་འཕེལ་དུ་སོང་ན་འབྱོང་བ་་་་་་་་་
ཚད་དོ། །དགོས་ཆེད་ནི་སྲིད་རྩེ་མན་ཆད་ཀྱི་སེམས་ཅན་དོན་མེད་དེ་ཚེ་འདིའི་བྱ་བ་
ལ་གཡེང་བ་རྣམས་མཐོང་ཚེ་སྙིང་རྗེ་དབང་མེད་དུ་སྐྱེ་ཞིང་དད་པ་བཟང་པོ་རྒྱུད་ལ་
སྐྱེ་བའི་དགོས་པ་ཡོད་དོ། ། གློ་བ ་དང་།
བཞི་པ་ཚེ་འདིའི་བྱ་བ་དོན་མེད་པ་ལ་ཡང་བསྐྱར་གྱི་ཚུལ་དུ་སེམས་སྦྱོང་བ་ནི།
གཞུང་རྩ་བར། ཚེ་འདིའི་བྱ་བ་ཐམས་ཅད་ནི་རྣམ་པ་ཀུན་ཏུ་དོན་མེད་པ་སྟེ་གཉིད་
ཐུན་གཅིག་གི་རྨི་ལམ་བཟང་ངན་ལྟ་བུའོ༔ ཞེས་པའི་དོན། ཞི་བ་ལྷས། རྨི་ལམ་
ཉམས་སུ་མྱོང་བ་ལྟར། །དངོས་པོ་གང་དང་གང་སྤྱད་ཀྱང་། །དེ་དེ་དྲན་བའི་ཡུལ་དུ་
འགྱུར། །འདས་པ་ཐམས་ཅད་མཐོང་མི་འགྱུར། །ཞེས་པ་ལྟར། དཔེ་དོན་ཟུང་
འཇུག་དགོས་ཆེད་བསྟན་པ་སྟེ། འཇིག་རྟེན་ཚེ་འདིའི་བྱ་བ་རང་རང་གི་བོང་ཚད་
དང་བསྟུན་པའི་དགྲ་འདུལ་གཉེན་སྐྱོང་གིས་མཚོན་གྲགས་སྙན་རྙེད་བསྐུར་ཏེ་
འཇིག་རྟེན་པའི་མཐུན་ཕྱོགས་ལ་རྟག་ཏུ་ཆགས་ཤིང་། དེའི་མི་མཐུན་པའི་ཕྱོགས་
བཞི་སྤང་བློས་གོང་མ་ལ་ཕྲག་དོག འོག་མ་ལ་ང་རྒྱལ། འདྲ་གཉིས་ལ་འགྲན་
སེམས་ཀྱི་ཆགས་སྡང་གིས་ཀུན་ནས་བསླང་བའི་ལུས་ངག་གི་རྩོད་པ་ཁོ་ན་བྱས་པ་
དོན་མེད་དེ། དཔལ་སྦྱིན་གྱིས་ཞུས་པའི་མདོ་ལས། འདྲེས་མའི་ལས་ཀྱིས་ལོངས་
སྤྱོད་ཚོལ་བྱེད་ཅིང་། །བུ་དང་དེ་བཞིན་ཆུང་མ་གསོ་བར་བྱེད། །ཤིན་ཏུ་སྡུག་བསྔལ་
གྱུར་བས་འཆི་བའི་ཚེ། །བུ་དང་ཆུང་མ་དག་ཀྱང་འདོར་བར་འགྱུར། །བདག་ཉིད་
གཅིག་པུའི་སྡུག་བསྔལ་མྱོང་བར་འོང་། །ཞེས་པ་ལྟར། ཚེ་འདིའི་བྱ་བ་ཐམས་ཅད་
ལ་སྐྱོ་སུན་མེད་པར་རྣམ་པ་ཀུན་ཏུ་གཡེངས་ཤིང་ངལ་དུབ་ཁྱད་དུ་བསད་པ་དོན་
མེད་པར་མ་ཟད་སྡུག་བསྔལ་གྱི་རྒྱུ་ཁོ་ན་ཡིན་པ་དང་། ཚེ་འདིར་ཡང་མནོག་ཆུང་
- 152 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
ཞིང་སྙིང་པོ་མེད་པ་ཡིན་ཏེ། དཔེར་ན་ཁར་སང་ཕན་ཆོད་ཀྱི་བྱ་བྱེད་རགས་པ་ཙམ་
རེ་མ་གཏོགས་དྲན་པའི་ཡུལ་ན་མེད་པ་མདང་གི་རྨི་ལམ་ལྟ་བུ་དང༌། དེ་རིང་གི་སྣང་
བ་འདི་ཡང་རྨི་ལམ་བདོ་བའི་དུས་ལྟ་བུ་དང་། སང་ཕན་ཆད་ཀྱི་བྱ་བྱེད་རྣམས་དོ་
ནུབ་ཀྱི་རྨི་ལམ་དང་འདྲ་བ་ཡིན་མིན་རང་གི་སེམས་རྒྱུད་ལེགས་པར་གཏན་ལ་ཕབ་
དང་ངེས་པར་ཤེས་པ་འདིའོ། །དོན་དེ་རིང་ཡན་ཆད་འདི་ལྟར་ཡིན་ཚུལ་མ་ཤེས་
པས་སྣང་བ་སྒྱུ་མའི་བསླུ་བྲིད་ཁོ་ནའི་དབང་དུ་སོང་། ད་ནི་བླ་མའི་དྲིན་གྱིས་ཚེ་
འདིའི་བྱ་བ་དོན་མེད་པར་ཤེས་པས་ན། ངེས་པར་བློས་ལིངས་ཀྱིས་བཏང་ལ། བླ་
མ་དམ་པའི་གདམས་ངག་ཞིག་རྒྱུད་ལ་ཉམས་སུ་མི་ལེན་རེ་སྙམ་པའི་དམ་བཅའ།
དེ་ལྟར་དཔེ་དོན་ཟུང་དུ་འཇུག་པས་སེམས་སྦྱོང་སྟེ་འཁྲུལ་སྣང་ཚེ་འདིའི་བྱ་བ་ལ་བློ་
གཏད་མེད་པར་ཐག་ཆོད། བླ་མ་དམ་པའི་གདམས་ངག་ཐོབ་འདོད་སྐོམ་པ་ཆུ་ལ་
གདུངས་པ་ལྟ་བུ་བྱུང་ན་འབྱོང་བའི་ཚད་དོ། །
དགོས་ཆེད་ནི་ཚེ་འདིའི་བྱ་ཐམས་ཅད་དོན་མེད་པར་ཤེས་ནས་བློ་ལྡོག་སྟེ་མཁྲིས་
ནད་ཅན་གྱིས་བཙོ་ཟན་མཐོང་བ་ལྟ་བུའི་དགོས་མེད་རྒྱུད་ལ་སྐྱེ། དོན་ཡོད་པའི་བྱ་
བ་ལམ་མཆོག་བླ་མའི་གདམས་ངག་ཡིན་པར་ཤེས་ཤིང་དེ་ལ་འཇུག་འདོད་ཀྱི་དད་
པ་བརྟན་པོ་སྐྱེ་བའི་དགོས་པ་ཡོད་དོ། །ལྔ་པ་ཐར་པ་དམ་པའི་འབྲས་སུ་ལ་བསམ་
སྟེ་སེམས་སྦྱོང་བ་ནི། གཞུང་རྩ་བར། ཐར་པ་དམ་པའི་འབྲས་བུ་ནི་ནམ་ཡང་སྡུག་
བསྔལ་བར་མི་ལྡོག་སྟེ་འབྲུམ་ནད་བྱང་བའི་སྐྱེས་བུ་ལྟ་བུའོ༔ ཞེས་པའི་དོན། སྡུད་
པ་ལས། ཐེག་པ་འདི་ནི་མཁའ་འདྲ་གཞལ་མེད་ཁང་ཆེན་ཏེ། དགའ་སྐྱིད་བདེ་བ་
མངོན་པར་འཐོབ་བྱེད་ཐེག་པའི་མཆོག་ཞེས་པ་ལྟར། དཔེ་དོན་ཟུང་འཇུག་དགོས་
ཆེད་བསྟན་པ་སྟེ། ཡཱ་ན་ཞེས་པའི་སྒྲ་ཐེག་པ་སྟེ་གོང་ནས་གོང་དུ་བསྒྲོས་བྱེད་སྐས་
ཐེམ་ལྟ་བུའམ། བཞོན་པའམ། ཁྱོགས་ལྟ་བུ་ལ་འཇུག་པས་སྤྱིར་རང་ལུགས་ལ་
ཀུན་འབྱུང་འདྲེན་བྱེད་ཀྱི་ཐེག་པ་གསུམ། དཀའ་ཐུབ་རིག་བྱེད་ཀྱི་ཐེག་པ་གསུམ།
དབང་བསྒྱུར་ཐབས་ཀྱི་ཐེག་པ་གསུམ་དུ་དབྱེ་བ་ཐམས་ཅད་ཀྱང་འོག་མ་ལས་གོང་
-153 -



ལྕེ་བཙུན་སྙིང་ཐིག་ཆོས་
མ་ཐབས་དང་གདམས་པ་ཇེ་ཆེ་ཇེ་ཟབ་ཏུ་ཡོད་ཅིང་ཐམས་ཅད་ཀྱི་ཐོབ་བྱའི་འབྲས་
བུ་སངས་རྒྱས་ཀྱི་གོ་འཕང་ཡིན་པ་ནི་འདྲ་ལ། ཁྱད་པར་ལམ་འདི་ཉིད་ནི་འབྲས་
བུའི་ཆོས་སྐུ་གསུམ་ལམ་སྣང་དུ་བྱེད་པ་ཐེག་རྩེའི་མན་ངག་འོད་གསལ་རྫོགས་པ་
ཆེན་པོར་འཇུག་འདོད་ཀྱི་དང་པོའི་ལས་ཅན་གདུལ་བྱའི་དབང་པོ་དང་སྐལ་པའི་
ཁྱད་པར་གཉིས་ལས། སྣང་བ་ཡུལ་གྱི་བློ་ཅན་རྣམས་ཀྱི་དབང་དུ་ན་ཐར་པ་དམ་
པའི་རྒྱུ་ཐེག་ཆེན་བྱང་ཆུབ་མཆོག་ཏུ་སེམས་བསྐྱེད་དེ། རྒྱལ་སྲས་ཀྱི་སྤྱོད་པ་བརླབ་
པོ་ཆེར་སྤྱོད་ཅིང་། བླ་མའི་མན་ངག་གི་ཟབ་གནད་དང་། རང་གི་དད་པའི་ཉེར་ལེན་
གྱི་མཐུས་འབྲས་བུ་ཡེ་ཤེས་དམ་པ་མངོན་དུ་བྱས་ནས་ནམ་ཡང་སྡུག་བསྔལ་བར་མི་
ལྡོག་སྟེ། དཔེར་ན་ཉི་མ་ཤར་བ་ན་མུན་པ་མི་སྲིད་པ་དང༌། འབྲུམ་ནད་ཞེས་ཚ་བའི་
རིམས་ནད་དྲག་པོ་བྱང་ཟིན་པའི་སྐྱེས་བུ་ལ་སླར་དེས་གནོད་ཀྱི་དོག་པ་གཏན་ནས་
མེད་པ་ལྟ་བུའོ། །དོན་དེ་ལ་ལྔ་དང་གསུམ་དུ་དབྱེ་བ་ཡོད་པས་མཆོག་གི་སྤྲུལ་སྐུའི་
གསང་གསུམ་གྱི་ཡོན་ཏན་ཐོ་ཕྱི་ཙམ་ནི་སྐུ་མཚན་དང་དཔེ་བྱེད་དུ་འབར་བ། གསུང་
ཡན་ལག་དྲུག་ཅུའི་སྒོ་ནས་གང་ལ་གང་འདུལ་གྱི་དབང་པོ་བློ་རིག་དང་མཚམས་
པར་ཆོས་ཀྱི་འཁོར་ལོ་བསྐོར་བ། ཐུགས་ཟག་པ་མེད་པ་ཇི་ལྟ་ཇི་སྙེད་ཀྱི་ཡེ་ཤེས་
ལས་མི་གཡོ་བ། ལྷར་བཅས་འཇིག་རྟེན་ཐམས་ཅད་ཀྱི་འདྲེན་པ་དམ་པ་གཅིག་པུ་
དོན་གཉིས་ལྷུན་གྱིས་གྲུབ་པའི་སངས་རྒྱས་ཤེས། བདེ་བའི་མཐར་ཐུག་མྱ་ངན་ལས་
འདས་པ་ཆེན་པོ་དེ་ཉིད་ཀྱི་གོ་འཕང་ཐོབ་པར་འདོད་པའི་དད་པ་བསྐྱེད། དེ་ཐོབ་
བྱེད་ཀྱི་ལམ་གདམས་ངག་ཟབ་མོ་ཉན་ཏེ་ཡིད་ཆེས་ཀྱི་དད་པས་ཉམས་སུ་ལེན་
དགོས། དེ་ཡང་གོ་ལོ་ཐོས་ལོ་ཙམ་མིན་པར་སྔོན་བྱོན་གྲུབ་པའི་དབང་ཕྱུག་དམ་པ་
རྣམས་ཀྱི་རྣམ་ཐར་ལ་ཚད་བཙུགས་ཏེ། རྗེས་སུ་ཡི་རང་བའི་སྒོ་ནས་སྒྲུབ་པ་རྩེ་
གཅིག་ཏུ་བྱ་དགོས་པས། དེ་ཡང་སྒྲུབ་པ་ལོ་ཙམ་མ་ཡིན་པར་ཚེ་འདི་བློས་བཏང་སྟེ་
གཅིག་པུར་དབེན་པའི་གནས་སུ་ཉམས་ལེན་ཐུན་གྱིས་བཅད་དེ་མི་ལྡོག་པའི་
བསྒྲུབ་པ་མཐའ་འཁྱོལ་བ་ཞིག་བྱ་སྙམ་པའི་བློ་ཐག་ནང་ནས་བཅད། དེ་ལྟར་དཔེ་
-154 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
དོན་ཟུང་དུ་འཇུག་པས་སེམས་སྦྱོང་སྟེ་གཞན་དོན་སངས་རྒྱས་ཀྱི་གོ་འཕང་ཐོབ་པར་
འདོད་པའི་འདུན་པ་ཆེས་ཆེར་སོང་བ་ནི་འབྱོང་བའི་ཚད་དོ། ། ། །
དགོས་ཆེད་ནི་གདམས་ངག་གནད་དུ་དྲིལ་ནས་སྒོམ་སྒྲུབ་ལ་སྲན་ཚུགས་ཤིང་ཆེ་
འདི་བློས་ངེས་པར་ཐོང་སྟེ། དབེན་པའི་རི་ལ་སྒྲུབ་པའི་རྒྱལ་མཚན་ཚུགས་པའི་
དགོས་པ་ཡོད་དོ། །དྲུག་པ་བླ་མའི་གདམས་ངག་ལ་བརྟེན་ནས་སེམས་སྦྱོང་བ་ནི།
གཞུང་རྩ་བར། བླ་མ་དམ་པའི་གདམས་ངག་ནི་ཐར་པའི་ཁང་བཟང་དུ་འཛེག་པའི་
ལམ་སྟེ་ཐེམ་སྐས་བཟང་པོ་ལྟ་བུའོ༔ ཞེས་པའི་དོན། མདོ་དགོངས་འདུས་ལས།
སློབ་དཔོན་དག་ལ་མ་བརྟེན་ན། །སངས་རྒྱས་ནམ་ཡང་འབྱུང་མི་འགྱུར། །བྱུང་ན་
དམ་པའི་ལུང་དང་འགལ། །ཞེས་པ་ལྟར། དཔེ་དོན་ཟུང་འཇུག་དགོས་ཆེད་བསྟན་
པ་སྟེ། བླ་མ་དམ་པའི་མན་ངག་གི་བཅུད་དང་ལྡན་པ་ཞིག་མ་རྟེན་ན་ཐོས་བསམ་
སོགས་ལ་སྙེམས་ཏེ་རང་འདོད་ཀྱིས་གྲོལ་བ་ཐོབ་པ་ནི་སྲིད་མཐའ་ཙམ་དུ་ཟད་ལ།
དེ་ཡང་བླ་མ་བརྟེན་ལོ་དང་གདམས་ངག་གོ་ལོ་ཐོས་ལོ་ཙམ་གྱིས་ནི་མི་འོང་སྟེ། གླིང་
ཆེན་རབ་འབྱམས་ཀྱི་ཞལ་སྔ་ནས། བླ་མ་སྨན་པ་གདམས་ངག་སྨན་དང་ནི། །རང་
ལ་གནས་པའི་འདུ་ཤེས་ཉེར་བཞག་སྟེ། །ནན་ཏན་བརྩོན་པས་སྨན་ཉིད་བརྟེན་
ཚུལ་གྱིས། །ཞི་བདེ་ནད་ལས་གྲོལ་བའི་འབྲས་ཐོབ་བཞིན། །ཞེས་པ་ལྟར། སྨན་པ་
མཁས་པ་ལྟ་བུའི་རྡོ་རྗེ་བླ་མ་ཞེས་མན་ངག་གི་བཅུད་དང་ལྡན་པ་ཞིག་བཙལ་ཏེ། དེ་
མཉེས་པ་གསུམ་གྱི་སྒོ་ནས་ཚུལ་བཞིན་དུ་བརྟེན། ཐོས་བསམ་སྨན་ལྟ་བུ་གདམས་
ངག་ཏུ་དྲིལ་ཏེ་མ་རིག་འཁྲུལ་པའི་གཅོང་ནད་དྲག་པོ་འབྱིན་འདོད་བརྩོན་འགྲུས་
གསུམ་གྱི་སྒོ་ནས་ཐང་ལྷོད་མེད་པར་དཔའ་བོས་གཞུ་བདུངས་བ་ལྟ་བུ་ནད་པས་
ནད་ཞི་འདོད་སྨན་ནན་གྱིས་བཏུང་བ་ལྟར་བླ་མ་དང་གདམས་ངག་ཡ་མ་བྲལ་བའི་
སྒོ་ནས་ཉམས་སུ་ལེན་དགོས་ཏེ། དཔེར་ན་ཁང་སྟེང་མཐོན་པོར་ཕྱིན་འདོད་དག་
གིས་སྐས་ཀྱི་རྒྱུ་ལྟ་བུའི་བླ་མ་དང་ཐེམ་ལྟ་བུའི་གདམས་ངག་ཐ་དད་མེད་པར་བརྟེན་
ཏེ་ཉམས་སུ་བླང་ན་ཡུན་མི་འགྱང་བར་དོན་ཡེ་ཤེས་བླ་མའི་ས་མཆོག་ཐོབ་པ་ནི་
155 -



1: ལྕེ་བཙུན་སྙིང་ཐིག་མ་
ལུགས་འདིའི་ཁྱད་ཆོས་སོ། །དེ་ལྟར་དཔེ་དོན་ཟུང་དུ་འཇུག་པའི་སྒོ་ནས་སེམས་
སྦྱོང་བས་བསམ་རྒྱུ་བླ་མ་ལས་མེད་པ། བློ་སྣ་མོས་གུས་ཀྱིས་འཕྲོག་པ་གདམས་
ངག་ཐོབ་འདོད་བཀྲེས་སྐོམ་གྱིས་ཉེན་པ་དག་བཟའ་བཏུང་ལ་གདུང་བ་ལྟ་བུ་བྱུང་ན་
འབྱོང་བའི་ཚད་དོ། །
། ས་
དགོས་ཆེད་ནི། བླ་མ་དང་གདམས་ངག་ཡ་བྲལ་དུ་མ་སོང་བས་དགོངས་བརྒྱུད་ཀྱི་
བྱིན་བརླབས་རང་རྒྱུད་ལ་འཕོ་བའི་དགོས་པ་ཡོད་དོ། །བདུན་པ་རྣམ་པར་མི་རྟོག་
པ་ལ་བརྟེན་ནས་སེམས་སྦྱོང་བ་ནི། གཞུང་རྩ་བར། རྣམ་པར་མི་རྟོག་པའི་བསམ་
གཏན་ནི་ཏིང་ངེ་འཛིན་ཐམས་ཅད་སྐྱེ་བའི་གཞི་སྟེ་ཞིང་ས་དུལ་བ་ལྟ་བུའོ༔ ཞེས་
པའི་དོན། ཇི་སྐད་དུ། རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་
ཡིན། །ཞེས་པ་ལྟར། སེམས་ཅན་ཞེས་པའི་ཐ་སྙད་ཉོན་མོངས་ལས་ཀྱི་རླུང་རྟ་རྒོད་
པོ་མིག་མེད་པ་ལྟ་བུ་ལ། སེམས་ཞེས་གཟུང་འཛིན་གྱི་རྣམ་པར་རྟོག་པ་ཅན་ཁམས་
གསུམ་གྱི་བྱེད་པོ་མི་འཕྱེ་བོ་མིག་ཅན་གྱིས་ཞོན་པ་ལྟ་བུར་གསུངས་པ་འདི་ཉིད་
ཐབས་ཀྱི་སྒོ་ནས་བརྟུལ་ཏེ། གནས་ཆ་རྣམ་པར་མི་རྟོག་པའི་བསམ་གཏན་གྱི་ཏིང་
ངེ་འཛིན་ཡོན་ཏན་ཐམས་ཅད་སྐྱེ་བའི་གཞི་དེ་སྒྲུབ་པར་བྱེད་པའི་ཐབས་མང་དུ་
གསུངས་མོད་ཀྱང༌། རྒྱལ་སྲས་ཏེ་ལོ་པའི་ཞལ་ནས། བློ་དམན་སྐྱེས་བུ་ངང་ལ་མི་
གནས་ན། །རླུང་གནད་བཟུང་ལ་རིག་པ་གཅུན་ལ་བོར། །ལྟ་སྟངས་སེམས་འཛིན་
དམིགས་པ་དུ་མ་ཡིས། །རིག་པ་ངང་ལ་མི་གནས་བར་དུ་གཅུན། །ཞེས་པ་འདི་
གསུང་ཤིན་ཏུ་བཙན་ཞིང་ལམ་འདི་དང་མཐུན་པར་ཡོད་ལ། དེ་ལའང་དཔེ་དོན་
ཟུང་འཇུག་དགོས་ཆེད་བསྟན་པ་སྟེ། རང་ལུགས་ཀྱི་ཉམས་སུ་ལེན་ཚུལ་དངོས་ལ་
གསུམ། བདེ་སྟོང་། གསལ་སྟོང་། ཆོས་ཉིད་རྣམ་པར་མི་རྟོག་པའོ། །སྤྱིར་གནས་
དང་སྤྱོད་ལམ་སོགས་ཐུན་མོང་གི་བསམ་གཏན་བསྒོམ་པ་དང་འདྲ་ལ། ཁྱད་པར་
ལུས་གནད་ཧ་ཅང་གྲིམས་པ་དང་། བག་མེད་དུ་སྡོད་པ་གཉིས་ཀ་མ་ཡིན་པར། དྲང་
པོ་གསུམ་གྱི་ཚུལ་དུ་སྟན་བདེ་བ་ལ་འདུག་སྟེ། དང་པོ་དངོས་གཞིའི་དམིགས་པ་
-156 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
རང་ལུས་སྟོང་སང་ངེ་བའི་དབུས་སུ་ཁང་སྟོང་དུ་ཀ་བ་བཙུགས་པ་ལྟ་བུའི་རྩ་དབུ་མ་
མཚན་ཉིད་བཞི་ལྡན་གཡས་སུ་རོ་མ་དཀར་མོ། གཡོན་དུ་རྐྱང་མ་དམར་མོ་གཉིས་
མར་སྣ་ལྟེ་འོག་གཉེར་པོ་ཆེའི་ཐད་དུ་ཡི་གེའི་ཆའི་དབྱིབས་སུ་དབུ་མའི་སྦུབས་སུ་
ཆུད་པ། ཡར་སྣེ་རོ་རྐྱང་གཉིས་ལྟག་པ་ནས་མཐུར་དུ་གུགས་ཏེ་སྣ་བུག་གཡས་
གཡོན་དུ་ཟུག་པ། དབུ་མ་སྤྱི་བོར་རྒྱ་མཐོང་ཁ་ཕྱེས་པ་ལྟ་བུར་ཧ་རེར་ཡོད་པའི་ཁ་
ནས་མར་སོར་གཉིས་ཙམ་གྱི་མཚམས་སུ་གྱེས་པའི་རྩ་འཁོར་སུམ་ཅུ་རྩ་གཉིས།
མགྲིན་པར་འཕྲག་པའི་དང་རུ་གྱེས་མཚམས་ཐད་རྩ་འདབ་བཅུ་དྲུག སྙིང་དཀར་
ནག་གི་ཐད་རྩ་འདབ་བརྒྱད། ལྟེ་བའི་ཐད་རྩ་འདབ་དྲུག་ཅུ་རྩ་བཞི། སོ་སོའི་གྱེས་
མཚམས་རྩ་གསུམ་སྦུབ་གཅིག་ཏུ་སོང་བ་ལས་གདུགས་ཀྱི་རྩིབ་མ་བརྒྱངས་པ་ལྟ་བུ་
ཁ་དོག་ཅུང་ཟད་དམར་སྐྱ་གྲོ་སོག་གི་དབྱིབས་རྩ་སོ་སོ་གདོས་བཅས་མ་ཡིན་པར་
དྭངས་གསལ་འོད་ཀྱི་རྣམ་པ་ཅན་གསལ་གདབ། དབུ་མའི་ཡར་སྣེ་ཐབས་བདེ་བ་
ཆེན་པོའི་རང་བཞིན་ཧཾ་ཡིག་དཀར་པོ་ཟླ་བ་ཞུན་མ་ལྟ་བུ་ནཱ་ད་སུམ་འཁྱོགས་ཅན་
བདུད་རྩིའི་ཟིལ་བ་ཕྲོམ་མེ་བ་མགོ་བོ་གྱེན་བསྟན་དུ་གནས་པ། མར་སྣེ་ལྟེ་འོག་རྩ་
གསུམ་འདུས་མདོར་ཤེས་རབ་ཀྱི་རང་བཞིན་ཨ་ཡིག་དམར་པོ་འགྲེང་ཐབས་མེ་
འབར་ལ་ཁད་པ་ཞིག་གསལ་གདབ། མཆིལ་མ་ཐིག་གཅིག་མིད་པ་དང་མཉམ་དུ་
སྟེང་རླུང་དལ་བུས་མནན། འོག་རླུང་ཡིད་ཙམ་བསྐུམ་ལ་ལྟེ་བར་རླུང་ཁ་སྦྱར་བའི་
རྐྱེན་གྱིས་ཨ་ལས་གཏུམ་མོ་ཤིན་ཏུ་ཕྲ་བ་རྟ་ཇི་རྒྱར་གཤག་པའི་ཚད་ཙམ་ཉུག་ཉུག་ཏུ་
བྱུང་ནས། ལྟེ་བར་སླེབ་པའི་དྲོད་ཀྱིས་བསྐུལ་ཏེ་སྤྱི་བོར་ཧི་མགོ་ཐུར་བསྟན་དུ་གྱུར།
ཡར་སྙིང་གར་སླེབ་པས་ཧཾ་ལ་དྲོད་སྐྱེས། མགྲིན་པར་སླེབ་པས་དམར་ཁྱོག་གིས་
སོང་སྟེ་འཛག་ལ་ཁད་དུ་གྱུར། སྤྱི་བོའི་ཧཾ་ཡིག་གི་ནཱ་དེ་ལ་རེག་ལ་ཁད་དུ་བྱས་པས་
མེ་བྲོས་དེད་ཀྱི་ཚུལ་དུ་བདུད་རྩིའི་རྒྱུན་ཕྲ་ལ་རིང་བ་ནར་གྱིས་དྲངས་ཏེ་ཨ་ལ་ཕོག་
པས་ལྕགས་སྲེག་ལ་མར་ཕོག་པ་ལྟར་ཚག་སྒྲ་དང་བཅས་མེ་ཆེར་འབར་བ་གྱེན་དུ་
སོང་སྟེ་ཧ་ཡིག་བཞུས་པས་བདུད་རྩི་དཀར་དམར་ངོ་བོ་སྟོང་པ་ལ་རྣམ་པ་བདེ་བའི་
- 157 -



72 5 ལྕེ་བཙུན་སྙིང་ཐིག་སྟེ
བདག་ཉིད་ཅན་གྱིས་སྤྱི་བོ་ནས་རིམ་པར་རྩ་འཁོར་བཞིའི་ནང་ཐམས་ཅད་མེར་གྱི་
གང༌། མཐར་བ་སྤུའི་བུ་ག་ཚུན་ཆད་ཁྱབ་པས་བདེ་སྟོང་དངོས་སུ་སྐྱེས་པར་བསམ་
སྟེ། སྙིང་དབུས་སུ་ཨ་དཀར་པོ་གསལ་དངས་བ་ཞིག་ཡོད་པར་མོས་ལ་སེམས་
གཞན་དུ་མ་ཡེང་པར་དེ་ལ་གཏད་དེ། རླུང་ཐུབ་ཐང་ནང་དུ་དལ་བུས་བཟུང་ལ་ཕྱིར་
བསལ། དེ་ལྟར་ཡང་ཡང་གོམས་པས་བདེ་སྟོང་རྣམ་པར་མི་རྟོག་པའི་ཡེ་ཤེས་སྐྱེའོ།།
གཉིས་པ་གསལ་སྟོང་རྣམ་པར་མི་རྟོག་པ་ལ་སེམས་སྦྱོང་བ་ནི། ལུས་གནད་ཆོས་
བདུན་དང་ལྡན་པར་བྱས་ལ་སྣ་བུག་གཡས་གཡོན་དབུས་གསུམ་ནས་རླུང་རོ་་་་་་
བསལ་ལ་ཅུང་ཟད་ངལ་བསོ། སླར་ནང་དུ་རྔུབ་པའི་ཚུལ་གྱི་ཕྱིའི་ཡུལ་སྣང་ཐམས་
ཅད་འོད་དུ་ཞུ་ནས་ནམ་མཁའ་སྔོན་པོ་དང་འདྲེས་དེ་སྔོན་མེ་རེ་རང་གི་སྣ་བུག་
གཡོན་ནས་ཞུགས། ལུས་ཀྱི་ནང་མེར་གྱི་གང་བར་བསྒོམ་ལ། རླུང་བུམ་ཆེན་ནམ།
བར་རླུང་ཁམས་དང་གང་འཕྲོད་ཁ་སྦྱར། སླར་སངས་ཀྱིས་ཕྱིན་འདོན། དེ་ཡང་རླུང་
གི་རེག་བྱ་གྲང་ཤས་ཆེ་ན་ཚ་བ། ཚ་ཤས་ཆེ་ན་བསིལ་བའི་རྣམ་པ་ཅན་བསྒོམ་པ་ནི།
གནད་དོ། །དེ་ལྟར་ཡང་ཡང་གོམས་པས་གསལ་སྟོང་རྣམ་པར་མི་རྟོག་པའི་ཉམས་
གསུམ་པ་ཆོས་ཉིད་རྣམ་པར་མི་རྟོག་པ་ལ་སེམས་སྦྱོང་བ་ནི། འདུག་སྟངས་སྐྱིལ་
ཀྲུང་དྲང་པོར་ལུས་ཀྱི་ཆ་ཆ་ནས་ལྷོད་ཆགས་པར་བྱས་ལ། སོ་བར་ནས་རླུང་བཏང་
སྟེ་ཕྱིར་འཛིན་ཅུང་ཙམ་བྱས་ལ། ལུས་སེམས་ཁོང་ལྷོད། ཅི་ཡང་ཡིད་ལ་མི་བྱེད་
ཅིང་མིག་མི་འགུལ་བར་བར་སྣང་དུ་ཅི་གནས་སུ་ཧ་རེ་ལྟ། སེམས་འཕྲོ་འདུའི་རྟོག་
པ་དང་བྲལ་བའི་ངང་ལ་བསྒོམ། དེ་ལྟར་ཡང་ཡང་གོམས་པས་སེམས་གར་གཏད་དུ་
ཟིན་ཅིང་རྟོག་མེད་ནམ་མཁའ་ལྟ་བུའི་ཉམས་ཡུན་རིང་དུ་གནས་པར་འགྱུར་རོ། །
དཔེ་ཚད་ཁུང་ཆེ་ས་རེ་དང་པོ་ཞིང་ས་ལེགས་པར་བརྟུལ་ཏེ་ས་བོན་བཏབ། དེ་ནས་
ཡུར་ཆུ་དྲངས་ཤིང་སོ་ནམ་ཅི་ཙམ་བྱས་ན་དེ་ཙམ་གྱི་འབྲས་བུ་སྨིན་ཅིང་ལོ་ཏོག་
ལེགས་པར་འགྱུར་བ་ལྟར་རྣམ་པར་མི་རྟོག་པའི་བསམ་གཏན་ཀྱང་དེ་དང་འདྲ།
-158 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང༌།
དོན་ཉོན་རླུང་རང་སར་ཞི་བས་བསམ་གཏན་གྱི་གཞི་ཚུག་པར་འགྱུར་རོ། །དེ་ལྟར་
དཔེ་དོན་ཟུང་དུ་འཇུག་པའི་སྒོ་ནས་སེམས་སྦྱོང་བས་འཁྲུལ་པའི་རྣམ་རྟོག་ཆུ་ཁོལ་
བ་ལྟ་བུ་དེ་ལྷོད་ཀྱིས་སོང་སྟེ་རྟོག་མེད་ནམ་མཁར་ལྟ་བུའི་ཉམས་ལ་ཡུན་དུ་གནས་
ཚེ་འབྱོང་བའི་ཚད་དོ། །དགོས་ཆེད་ནི། དེ་ལྟར་ཐབས་ཀྱིས་བསྒྲུབས་པའི་བསམ་
གཏན། ས་མ་དྷི་ཞེས་པའི་སྒྲ་དོན་བློ་མཉམ་པ་ཉིད་དུ་གནས་པ་ལ་བསམ་གྱིས་མི་
ཁྱབ་པའི་ཏིང་ངེ་འཛིན་གྱི་སྒོ་ཐོབ་པའི་དགོས་པ་ཡོད་དོ། །དེས་ཐུན་མོང་སེམས་
སྦྱོང་བདུན་གྱིས་དོན་ཁྲིད་ཐོ་ཙམ་བསྟན་ཟིན་ཏོ། ། ར་ ་ ་ ་ ་
སྤྱི་དོན་གཉིས་པ་ཐུན་མོང་མ་ཡིན་པའི་ཁྲིད་ལ་ལྔ། སྐྱབས་འགྲོ། སེམས་བསྐྱེད།
སྒྲིབ་སྦྱོང་། ཚོགས་བསགས། བླ་མའི་རྣལ་འབྱོར་རོ། །དང་པོ། ནང་པ་སངས་རྒྱས་
པའི་ཁྱད་ཆོས་སྐྱབས་སུ་འགྲོ་བ་ཡིན་ཏེ། དེ་ལ་ལྔ། སྐྱབས་སུ་འགྲོ་བའི་ཡུལ། འགྲོ་
བ་པོ། འགྲོ་བའི་ཚུལ། སོང་བའི་ཚད། ཕན་ཡོན་དགོས་ཆེད་བསྟན་པའོ། །དང་པོ་
ནི། སྐྱབས་ནི་སངས་རྒྱས་ཉག་གཅིག་སྟེ། །ཚོགས་ནི་དེ་ཡི་མཐར་ཐུག་གོ །ཞེས་པ་
ལྟར་དེའི་ལམ་ཆོས་དང་གྲོགས་དགེ་འདུན་ཏེ་དཀོན་མཆོག་གསུམ་མོ། །གཉིས་པ།
སྐྱབས་སུ་འགྲོ་བ་པོ་ནི། ཀུན་སློང་གི་ཁྱད་པར་གསུམ་ལས། འདིར་ནི་ཐེག་པ་ཆེན་
པོའི་བློས་དུས་གསུམ་གྱི་ཕ་མར་གྱུར་པའི་སེམས་དང་ཡིད་དང་རྣམ་པར་ཤེས་པས་
བསྡུས་པའི་སེམས་ཅན་མ་ལུས་ཤིང་ལུས་པ་མེད་པ་ཐམས་ཅད་འཁྲུལ་སྣང་གཟུང་
འཛིན་འཁོར་བའི་སྡུག་བསྔལ་ལས་སྒྲོལ་འདོད་དོ། །གསུམ་པ་སྐྱབས་སུ་འགྲོ་བའི་
ཚུལ་ནི། ཐུན་མོང་ཕྱི་ནང་གི་གཞུང་སོ་སོ་ལྟར་ཤེས་དགོས་ལ། སྐབས་སུ་བབས་པ་
ནི་སྐྱབས་ཡུལ་ཀུན་འདུས་དཀོན་མཆོག་བཞི་པ་བླ་མར་ཤེས་པའི་ཀུན་འདུས་ནོར་
བུའི་ལུགས་སོ། །བཞི་པ་སོང་བའི་ཚད་ནི་བླ་མའི་གདམས་ངག་ཁྱད་པར་ཅན་ལ་
བརྟེན་ཏེ་ཆོས་ཉིད་དེ་ཁོ་ན་ཉིད་ཀྱི་གནས་ལུགས་མངོན་དུ་གྱུར་པའི་དུས་སོ། །ལྔ་པ་
ཕན་ཡོན་དང་དགོས་ཆེད་ནི། གནས་སྐབས་འཁོར་བའི་སྡུག་བསྔལ་ལས་ཐར་ཏེ།
མཐར་ཐུགས་སྐྱབས་ཡུལ་དམ་པའི་ཡོན་ཏན་མངོན་དུ་མ་བྱས་ཀྱི་བར་དུ་བདེ་སྐྱིད་
-|59 -



| ཀྱི་ལྕེ་བཙུན་སྙིང་ཐིག་གཙོ་
ཀྱི་སྣང་བ་གོང་ནས་གོང་དུ་འཕེལ་བའི་དགོས་པ་ཡོད་དོ། །རང་ལུགས་ལྟར་ན་ཀུན་
རྫོབ་དམིགས་པའི་རྣམ་པ་ཅན་དང་། དོན་དམ་ཡོངས་ཤེས་ཀྱི་ཚུལ་གཉིས་ལས།
དང་པོ་ལྟར། སྐལ་ལྡན་ལས་དང་པོ་ལྷོངས་སུ་མ་གྱུར་པ་རྣམས་ཀྱི་དབང་དུ་སྐྱབས་
ཡུལ་ཚོགས་ཞིང་གསལ་གདབ་པ་ནི། གཉིས་སྣང་གི་རྟོག་པས་མ་ཡིན་པ་ཞིག་
བཟོད་ནས་བྱེད་པ་ལྟ་བུ་མ་ཡིན་པར། སྣོད་བཅུད་ཐམས་ཅད་ཡེ་ནས་སྐུ་དང་ཞིང་
ཁམས་སུ་དག་པའི་དོན་གོ་བའི་ངེས་ཤེས་དང་བཅས། ས་ཕྱོགས་ཐམས་ཅད་དག་
པ་རབ་འབྱམས་ཞིང་གི་བཀོད་པ་དང་མཆོད་པའི་སྤྲིན་རྒྱ་མཚོ་བློས་དཔོག་པར་
དཀའ་བའི་དབུས་སུ། རང་གི་མདུན་གྱི་ནམ་མཁར་ཡེ་ཤེས་འོད་ལྔའི་རང་མདངས་
འཇའ་འོད་ཐིག་ལེ་འཁྲིགས་པའི་ཀློང་དུ་པད་ཟླའི་གདན་ལ་ངོ་བོ་རྩ་བའི་བླ་མ་ལ། །
རྣམ་པ་སློབ་དཔོན་ཆེན་པོ་བི་མ་མི་ཏྲ་སྐུ་མདོག་དཀར་གསལ་ཤངས་རྩེར་ཨ་ཡིག་
དཀར་པོ་འཐིག་ལ་ཁད་ཡོད་པ། ཞབས་སྐྱིལ་ཀྲུང་དང་ཕྱག་མཉམ་བཞག་གིས་ཡེ་
ཤེས་ཀྱི་ཀ་པཱ་ལ་ཟག་མེད་བདུད་རྩིས་གང་བ་བསྣམས་པ། སྐུ་སྟོད་ལ་དར་སྔོན་པོའི་
སྟོད་གཡོགས་དཔུང་པའི་ཕྱེད་ཀར་ལྷག་པ། དམར་པོའི་ཤམ་ཐབས་དང་ཆོས་གོས་
གསུམ་གྱིས་མཛེས་པ། དབུ་ལ་སྡེ་སྣོད་གསུམ་མཚོན་གྱི་པཎ་ཞུ་མནབས་པ། དེ་
ཡང་རང་རྒྱུད་པ་ལྟ་བུ་མ་ཡིན་པར་སྐུ་དགེ་འདུན་གྱི་རང་བཞིན། གསུང་དམ་ཆོས་
ཀྱི་འབྱུང་གནས། ཐུགས་སངས་རྒྱས་ཀྱི་བདག་ཉིད་དེ་ཕྱིའི་དཀོན་མཆོག་གསུམ་
དང༌། སྐུ་བླ་མ། གསུང་ཡི་དམ། ཐུགས་མཁའ་འགྲོ་སྟེ་ནང་གི་རྩ་བ་གསུམ། སྐུ་
སྤྲུལ་སྐུ། གསུང་ལོངས་སྐུ།
།
ཐུགས་ཆོས་སྐུ་སྟེ་གསང་བ་སྐུ་གསུམ་དང་དེ་བཞིན་དུ་ཡོན་ཏན་ནོར་ལྷ། ཕྲིན་ལས་
ཆོས་སྐྱོང་སྲུང་མ་དང་བཅས་པ་སྟེ་སྐྱབས་གནས་ཀུན་འདུས་ཀྱི་ངོ་བོ་མཁྱེན་བརྩེ་
ནུས་གསུམ་གྱི་བདག་ཉིད་དམ་པར་མངོན་གསུམ་ལྟ་བུར་གསལ། དེའི་མདུན་དུ་
རང་དང་ལྷན་གཅིག་པར་རྩ་བའི་ཕ་མ་གཉིས་དང་དགྲ་བགེགས་གནོད་བྱེད་ཀྱིས་
ཐོག་དྲངས་ཁམས་གསུམ་གྱི་མ་སེམས་ཅན་ཐམས་ཅད་འཁོད་དེ། སྒོ་གསུམ་དད་
-160 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང༌།
གུས་འཇུག་པ་གཅིག་པས་ཅི་མཛད་ཁྱེད་ཤེས་ཀྱི་བློས་སྐྱབས་ཡུལ་དམ་པའི་ཐུགས་
རྒྱུད་ཀྱི་ཡེ་ཤེས་སྐུ་གསུམ་གྱི་རང་བཞིན་ཅན་རང་གཞན་སེམས་ཅན་གྱི་རྒྱུད་ལ་ལ་
བཟླ་བའི་ཚུལ་གྱིས། ཨ ཀ་དག་གཏིང་གསལ་སོགས། ཅི་ནུས་བརྗོད། མཐར་
མོས་གུས་དུང་བ་བྱས་པའི་རྐྱེན་གྱིས་བླ་མའི་སྐུ་ལས་ཐུགས་རྗེའི་འོད་ཟེར་ཟླ་བ་
ཤར་བ་ལྟ་བུ་བྱུང༌། བདག་དང་སེམས་ཅན་ཐམས་ཅད་ལ་ཕོག་པས་སྡིག་སྒྲིབ་ནད་
གདོན་བར་ཆད་ཐམས་ཅད་ཞི། ཚེ་བསོད་དཔལ་འབྱོར་ལུང་རྟོགས་ཡེ་ཤེས་ཡོན་
ཏན་ཐམས་ཅད་འཕེལ་ཞིང་རྒྱས་ཏེ་ཐམས་ཅད་ཇ་མའི་ཐུགས་ཀར་ཐིམ་པར་མོས་ལ་
མི་དམིགས་པར་བཞག་པ་ནི་ཀུན་རྫོབ་ཀྱི་རྣམ་པ་དང༌། གཉིས་པ་དོན་དམ་པའི་
སྐྱབས་འགྲོ་ནི ཡུམ་བར་མ་ལས། རབ་འབྱོར་གང་ལ་སངས་རྒྱས་ཀྱང་མི་དམིགས་
ལ། ཆོས་དང་དགེ་འདུན་ཡང་མི་སེམས་ན། འདི་ནི་ཡང་དག་པའི་སྐྱབས་འགྲོའོ། །
ཞེས་གསུངས་པ་ལྟར། ལས་དང་པོ་པས་སེམས་འཁྲུལ་རྟོག་གི་རྗེས་སུ་མི་འབྲང་
བར་རང་བབས་སུ་ལྷོད་དེ་ཅུང་ཟད་མཉམ་པར་བཞག རྣལ་འབྱོར་པས་རྩ་བ་རྡོ་
རྗེའི་ཚིག་ལས་ཇི་སྐད་བསྟན་པ་ལྟར་ཡིན་ལུགས་ཤེས་པས་ཁྱད་ཆོས་དྲུག་ལྡན་འོད་
གསལ་ཐིམ་ལ་མ་རྨུགས་པའི་ངང་དུ་མཉམ་པར་བཞག་གོ །དེ་ལས་ལྡང་བ་ན་བསྔོ་
བ་དང་སྨོན་ལམ་བྱ་ཞིང་། སྤངས་ཇང་གི་བསླབ་བྱ་སོགས་ནི་གཞན་ལས་ཤེས་པར་
བྱའོ། །སྐྱབས་སུ་འགྲོ་བའི་ཁྲིད་ཐོ་ཙམ་བསྟན་ཟིན་ཏོ། །དོན་གཉིས་པ་བྱང་ཆུབ་
མཆོག་ཏུ་སེམས་བསྐྱེད་པའི་ཁྲིད་ལ་ཀུན་རྫོབ་དང་དོན་དམ་པ་གཉིས་ཏེ། མྱང་
འདས་ལས། ཀུན་རྫོབ་དོན་དམ་དབྱེ་བ་ཡིས། །བྱང་ཆུབ་སེམས་དེ་རྣམ་པ་གཉིས།
།ཞེས་སོ། །དང་པོ་ལ་སྨོན་འཇུག་གཉིས་ལས། དང་པོ་ནི། ཆགས་སྡང་དང་བྲལ་
འདོད་ཀྱི་བཏང་སྙོམས་ཆེན་པོའི་བློ་སྔོན་དུ་འགྲོ་བས་སེམས་ཅན་ཐམས་ཅད་བདེ་
བའི་མཐར་ཐུག་སངས་རྒྱས་ཐོབ་པར་འདོད་པའི་བྱམས་པ། སྡུག་བསྔལ་མཐའ་
དག་དང་བྲལ་འདོད་ཀྱི་སྙི་རྗེ། དེ་ལྟ་བུའི་གནས་སྐབས་ཀྱི་བདེ་སྐྱིད་སོགས་གོང་
ནས་གོང་འཕེལ་དུ་འདོད་པའི་དགའ་བ་སྟེ་ཚད་མེད་བཞི་པོ་འདི་མེད་དུ་མི་རུང་བའི་
• 161-



ལྕེ་བཙུན་སྙིང་ཐིག་གཙོས ལོ་
ལམ་ཁྱད་པར་ཅན་ཡིན་པས་ལྟ་ཕྱོགས་སུ་སྤྱོད་པ་མ་ཤོར་བར་བློ་སྦྱོང་། གཉིས་
པ་དགེ་བ་ཆོས་སྡུད་ཀྱི་ཚུལ་ཁྲིམས། ཕ་རོལ་ཏུ་ཕྱིན་པ་དྲུག་གི་མཐུན་ཕྱོགས་དྲུག་པོ།
རང་རྒྱུད་ལ་ཡོན་ཏན་གོང་འཕེལ་ལ་བརྩོན་པ་དང་། མི་མཐུན་པའི་ཕྱོགས་དྲུག་
སོགས་ཉེས་སྤྱོད་སྡོམ་པའི་ཚུལ་ཁྲིམས་ཀྱིས་སྤངས་ཤིང༌། དེ་གཉིས་ཀ་ལ་བརྟེན་
ནས་བསྡུ་དངོས་བཞིས་སེམས་ཅན་དོན་བྱེད་ཀྱི་ཚུལ་ཁྲིམས་ཏེ་རྣམ་པ་གསུམ་པོ་
རང་གི་བློ་དང་མཚམ་པར་བསྲུང་ངོ༌། །དེ་ལྟར་ཉམས་སུ་ལེན་པ་ལ་སྐྱབས་ཡུལ་
སྔར་ལྟར་དབང་པོའི་ཚུལ་དུ་གསལ་བཏབ་སྟེ་སེམས་ཅན་དམིགས་སུ་བསལ་བ་རེ་
རེ་ནས་མཐའ་ཡས་པའི་སེམས་ཅན་ཐམས་ཅད་ལ་དམིགས་ཏེ་རླུང་འབྱིན་འཇུག་
དང་སྦྱར་ནས་བདག་གཞན་བརྗེ་བ་བྱང་ཆུབ་ཀྱི་སེམས་ཡང་ཡང་རྩལ་འདོན་ནོ། །
ངག་ཏུ་ཡང༌། ཧོ༔ གློ་བུར་འཁྲུལ་བའི་སོགས་བརྗོད་ལ། གང་ཟག་ལས་དང་པོ་
པས། ཆོས་ལ་དམིགས་པ་དང་། སེམས་ཅན་ལ་དམིགས་པ་ཟུང་དུ་འཇུག་པས་བདེ་
སྡུག་གཏོང་ལེན་བྱ་བ་དང་། བླ་མའི་གདམས་ངག་གིས་ཟིན་པའི་ལམ་གྱི་གང་ཟག་
གིས་རྡོ་རྗེའི་ཚིག་དོན་ལྟར་མ་རིག་གསུམ་དང་མཚུངས་ལྡན་ཚོགས་བརྒྱད་རྣམ་པར་
ཤེས་པ་གློ་བུར་གྱི་དྲི་མས་འཁྲུལ་བའི་གཞན་དབང་དུ་སོང་བའི་འགྲོ་བ་ཐམས་ཅད་
གདོད་ནས་རྣམ་པར་དག་པ་དབྱིངས་ཡེ་གཉིས་མེད་རང་སྣང་རང་རིག་རང་གྲོལ་དུ་
ལ་བཟླ་བའི་ཚུལ་གྱིས་མ་བཅོས་རྒྱ་ཡན་ཅོག་བཞག་ཆེན་པོར་སེམས་བསྐྱེད་པ་ལ་
བསླབ་པར་བྱའོ། །ལྷོངས་སུ་གྱུར་པའི་རྣལ་འབྱོར་པས་འཁོར་འདས་ཀྱི་གནས་
ལུགས་ཇི་ལྟ་བར་ཤེས་པའི་ངང་དུ་ལ་བཟླ་བ་ནི་དོན་དམ་པའི་སེམས་བསྐྱེད་དེ། དེ་
ལྟ་བུའི་སྟོང་ཉིད་སྙིང་རྗེ་ཟུང་དུ་འཇུག་པའི་དགོས་པ་ནི། དོ་ཧ་ལས། སྙིང་རྗེ་དང་
བྲལ་སྟོང་པ་ཉིད་བསྒོམ་པ། །དེས་ནི་ལམ་མཆོག་རྙེད་པ་མ་ཡིན་ཏེ། །འོན་ཀྱང་སྙིང་
རྗེ་འབའ་ཞིག་བསྒོམ་པས་ཀྱང་། །འཁོར་བ་འདིར་གནས་ཐར་བ་ཐོབ་མི་འགྱུར། །
གང་དག་གཉིས་པ་སྦྱོར་བར་ནུས་པ་དེས། །འཁོར་བར་མི་གནས་མྱ་ངན་འདས་མི་
གནས། །ཞེས་གསུང་པ་ལྟར་སྐུ་གསུམ་གྱི་སྟོན་པས་གསུང་བའི་མདོ་དང་རྒྱུད་ལུང་
- 162 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
མན་ངག་ཐམས་ཅད་ཀྱི་སྙིང་པོ་སྟོང་ཉིད་སྙིང་རྗེ་ཟུང་དུ་འཇུག་པའི་བྱང་ཆུབ་ཀྱི་
སེམས་རིན་པོ་ཆེ་འདི་ཁོ་ན་ཡིན་པས་ན་ལྟ་བ་རྟག་ཆད་སོགས་ནག་པོ་ཁ་འབྱམས་
བདུད་ཀྱི་ལྟ་བ་རུ་གོལ་བའི་ལམ་ལོག་དང༌། དམན་པའི་སྤྱོད་པ་ལ་ཧ་ཅང་འཐས་པ་
མ་ཡིན་པར་ལྟ་སྤྱོད་ཟུང་དུ་འཇུག་པ་འདི་ནི་ལམ་གྱི་རྣལ་འབྱོར་པ་ཇི་ལྟར་བཟང་
ཡང་གལ་ཆེ་ཞིང་གདམས་པའི་སྙིང་པོར་འཛིན་དགོས་སོ། །འདི་ལྟ་བུའི་བྱང་ཆུབ་
ཀྱི་སེམས་རྣམ་པ་གཉིས་ཀྱིས་ཟིན་པའི་དགེ་བའི་རྩ་བ་ནི་དཔག་ཏུ་མེད་དེ། ཡུམ་
བརྒྱད་སྟོང་པ་ལས། དམིགས་པ་ཅན་ཞིག་གིས་བསྐལ་པ་གང་གཱའི་ཀླུང་གི་བྱེ་མ་
སྙེད་དུ་དགེ་བའི་རྩ་བ་བྱས་པ་བས། གཞན་འགའ་ཞིག་གིས་ཉི་མ་གཅིག་གམ་ཉི་མ་
ཕྱེད་དམ། སེ་གོལ་གཏོགས་པ་གཅིག་གི་ཡུན་དུ་བྱང་ཆུབ་ཏུ་སེམས་བསྐྱེད་པའི་
བསོད་ནམས་ཆེའོ། །ཞེས་སོགས་ཕན་པའི་ཡོན་ཏན་ནི་རྡོ་རྗེའི་ལྗགས་ཀྱིས་ཀྱང་
བརྗོད་པར་མི་ནུས་སོ། །བྱང་ཆུབ་མཆོག་ཏུ་སེམས་བསྐྱེད་པའི་ཁྲིད་ཀྱི་རིམ་པ་ཐོ་
ཙམ་བསྟན་ཟིན་ཏོ། །དོན་གསུམ་པ་ལམ་གྱི་འགལ་རྐྱེན་སྡིག་སྒྲིབ་སྦྱོང་བའི་ཁྲིད་ལ་
སྤྱི་དང་ཁྱད་པར་གཉིས་ལས། དང་པོ་ནི། རྒྱལ་སྲས་ཆེན་པོ་ཞི་བ་ལྷས། སྦྱང་བྱ་
སྡིག་པའི་སྒོ་དྲུག་སྟེ། །སྦྱོང་བྱེད་གཉེན་པོ་སྟོབས་བཞིས་སྦྱངས། །སྦྱོང་ཚུལ་སྦྱོར་
དངོས་རྗེས་གསུམ་སྟེ། །རང་བཞིན་དག་པའང་སྔོན་དུ་འགྲོ། །ཞེས་གསུང་པ་ལྟར།
མདོ་དང་སྔགས་ཕྱི་ནང་རང་རང་གི་བཞེད་སྲོལ་ལྟར་ལགས་མོད། གཉིས་པ། ཁྱད་
པར་སྐབས་འདིར་སྦྱང་གཞི་རང་བྱུང་གི་ཡེ་ཤེས། སྦྱང་བྱ་གློ་བུར་གྱི་དྲི་མ་སྦྱོང་བྱེད་
སྟོབས་བཞི་ལ་བརྟེན་པའི་ཆོ་ག སྦྱོང་ཚུལ་རྡོ་རྗེ་ཐེག་པ་ཐབས་ལ་མཁས་པའི་ཟབ་
གནད་དོ། །གོང་སྨོས་ལྟར་གནས་ལུགས་ཀྱི་རྟོག་པ་ཁྱད་པར་ཅན་མངོན་དུ་བྱེད་པ་
ལ་འགལ་རྐྱེན་སྡིག་སྒྲིབ་སྦྱོང་དགོས་པར་རང་ལུགས་ལ་ཐབས་ཚུལ་ཁྱད་པར་དུ་
མས་འཕགས་པ་རྡོ་རྗེ་ཐེག་པའི་ཨ་ནུ་ཡོ་ག་དང་རྗེས་སུ་འབྲེལ་པ་ནང་རྡོ་རྗེ་ཕུང་
པོའི་བྱེད་བཅིངས་ལ་བརྟེན་པའི་རྩ་རླུང་གཏུམ་མོའི་རྣལ་འབྱོར་རོ། །སྦྱོང་ཚུལ་
དངོས་ནི། སྟན་བདེ་བ་ལ་འདུག་སྟེ། ལུས་རྣམ་སྣང་ཆོས་བདུན་ནམ། དྲང་པོ་
-163 -



1:22: ལྕེ་བཙུན་སྙིང་ཐིག ་
གསུམ་གྱི་གནད་དང་ལྡན་པར་བྱ། དམིགས་པ་ནི། རང་ལུས་ཐ་མལ་དུ་ཡོད་པའི་
ནང་ཁྲོལ་སོགས་གང་ཡང་མི་དམིགས་པར་སྟོང་སང་ངེ་བའི་ལུས་དབུས་སུ། རྩ་དབུ་
མ་མཚན་ཉིད་བཞི་དང་ལྡན་པའི་གཡས་སུ་རོ་མ་དཀར་མོ། གཡོན་དུ་རྐྱང་མོ་དམར་
མོ་སྟེ་རྩ་གསུམ་པོ་ཀ་བ་བཙུགས་པ་ལྟ་བུའི་མར་སྣ་ཡི་གེ་ཆའི་དབྱིབས་སུ་ལྟེ་འོག་
སོར་བཞིའི་ཐད་དུ་ཟླུམ་པ། ཡར་སྣར་རྒྱ་མཐོང་ཁ་ཕྱེས་པ་ལྟ་བུའི་སྤྱི་བོ་བདེ་ཆེན་
འཁོར་ལོ་རྩ་འདབ་སུམ་ཅུ་རྩ་གཉིས་ཅུང་ཟད་ཐུར་དུ་ཕྱོགས་པ། མགྲིན་པ་རོ་
འདུས་ཀྱི་འཁོར་ལོར་རྩ་འདབ་བཅུ་དྲུག་པ་གྱེན་ཏུ་གྱུ་བ། སྙིང་གར་དྲན་པ་རྣམ་
བཀོད་ཀྱི་རྩ་འདབ་བརྒྱད་ཐད་དྲངས་སུ་ཡོད་པ། ལྟེ་བ་སྤྲུལ་པའི་འཁོར་ལོ་རྩ་
འདབ་དྲུག་ཅུ་རྩ་བཞི་གྱེན་དུ་གྱུ་བ་སྟེ། རྩ་འདབ་སོ་སོར་གྱིས་མཚམས་རྣམས་སུ་རྩ་
གསུམ་པོ་སྦུབས་གཅིག་ཏུ་སོང་བ་ལས་གདུགས་ཀྱི་རྩིབས་མ་བརྒྱངས་པ་ལྟར་ཐོག་
རེག་གི་རྣམ་པ་ཅན་མ་ཡིན་པར་དྭངས་གསལ་འོད་ཀྱི་རང་བཞིན་དུ་གསལ་བའི་
མར་སྣེའི་སུམ་མདོར་པད་ཟླའི་གདན་ལ་ངོ་བོ་རྩ་བའི་བླ་མ་རྣམ་པ་རྡོ་རྗེ་སེམས་
དཔའ་སྐུ་མདོག་པདྨ་རཱ་ག་ལ་ཉི་འོད་ཕོག་པ་ལྟ་བུ། ཞི་ཚུལ་དགུས་སྒེག་ཅིང་ལོངས་
སྐུའི་རྒྱན་ཆས་བཅུ་གསུམ་དང་རུས་པས་བརྒྱན་པའི་པང་དུ། ཡུམ་སྙེམས་མ་དམར་
མོ་གྲི་ཐོད་འཛིན་པས་འཁྱུད་པ། ཡབ་ཀྱི་ཕྱག་གཡས་རྡོ་རྗེ་ཐུགས་ཀར་འཛིན་ཅིང་
གཡོན་དྲིལ་བུ་དཀུར་བརྟེན་པ། ཡབ་རྡོ་རྗེའི་སྐྱིལ་ཀྲུང་དང༌། ཡུམ་པདྨའི་སྐྱིལ་ཀྲུང་
ཅན་བདེ་སྟོང་གི་རང་མདངས་འོད་ལྔ་འབར་བའི་ཀློང་ན་དགྱེས་ཆགས་བཞད་པའི་
རྣམ་པས་བཞུགས་པར་མོས་པ་ནི་རྟེན་གྱི་སྟོབས། བདག་དང་སེམས་ཅན་ཐམས་
ཅད་ཀྱིས་ཐོག་མ་ནས་ད་བར་དུ་བསགས་པའི་ཚོར་བ་དང་མ་ཚོར་བའི་སྡིག་ལྟུང་
ཐམས་ཅད་ལ་དུག་ཁོང་དུ་སོང་བ་ལྟ་བུའི་གནོང་འགྱོད་དྲག་པོས་བླ་མ་རྡོ་རྗེ་སེམས་
དཔའ་ཁྱེད་མཁྱེན། བདག་གི་ཤེས་རྒྱུད་ཀྱི་སྡིག་ལྟུང་དག་པ་ཞིག་ཐུགས་རྗེ་མ་ཆུང་
སྙམ་པ་ནི་ཉེས་པ་སུན་འབྱིན་པའི་སྟོབས། ཕྱིན་ཆད་སྲོག་ལ་བབས་ཀྱང་འདི་དང་
འདི་ལྟ་བུའི་སྡིག་པའི་ལས་མི་བགྱིད་དོ་སྙམ་པའི་དམ་བཅའ་བ་ནི་ཉེས་པ་ལས་
-164 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
བཟློག་པའམ་སྡོམ་པའི་སྟོབས། དེ་ལྟ་བུའི་འགྱོད་སྡོམ་དང་ལྡན་པས་གསོལ་
འདེབས་ཀྱི་ཚུལ་དུ་སྟེང་རླུང་མནན། འོག་རླུང་ཅུང་ཟད་བསྐུམ་སྟེ་འཇམ་རླུང་ལྟེ་བ་
རུ་ཁ་སྦྱར་ལ་བསྐྱིལ་ཏེ། ཡི་གེ་བརྒྱ་པ་བརྗོད་པ་དང་ཆབ་ཅིག་དད་པའི་རྣམ་པ་རོ་
རྐྱང་གི་རླུང་གིས་བླ་མ་རྡོ་རྗེ་སེམས་དཔའ་ཡབ་ཡུམ་གྱི་ཐུགས་རྒྱུད་བསྐུལ་ཏེ་བདེ་
བས་རབ་ཏུ་དགྱེས་ནས། སྐུ་ལས་ཐུགས་རྗེ་ཡེ་ཤེས་ཀྱི་མེ་རྟ་རྔ་བརྒྱར་གཤགས་པ་
ཙམ་ཉུག་ཉུག་ཏུ་འབར་ཏེ་ལྟེ་བའི་རྩ་འཁོར་ཐམས་ཅད་གང༌། སྙོམས་འཇུག་དང་
འདོད་ཆགས་ཀྱི་སྒྲིབ་པ་དེས་བསྐྱེད་པའི་སྡིག་ལྟུང་བག་ཆགས་སྤྱི་དང༌། ཁྱད་པར་
བླ་མའི་ཡོན་ཏན་དང་ཕྲིན་ལས་ཀྱི་དམ་ཚིག་ཉམས་ཆགས་ཁམས་སྙིགས་མ་དང་
བཅས་པ་ཐམས་ཅད་བསྲེགས་ཤིང་སྦྱངས། དེའི་འགྲེས། སྙིང་གའི་རྩ་འཁོར་གང༌།
གཉིད་འཐུག་དང་ཞེ་སྡང་གི་སྒྲིབ་པ་དེས་བསྐྱེད་པའི་སྡིག་ལྟུང་སྤྱི་དང༌། ཐུགས་ཀྱི་
དམ་ཚིག་ཉམས་ཆག༔ མགྲིན་པའི་རྩ་འཁོར་གང་། རྨི་ལམ་དང་ང་རྒྱལ་གྱི་སྒྲིབ་པ་
དེས་བསྐྱེད་པའི་སྡིག་ལྟུང་སྤྱི་དང་གསུང་གི་དམ་ཚིག་ཉམས་ཆོག སྤྱི་བོའི་རྩ་
འཁོར་གང༌། སད་པ་དང་ཕྲག་དོག་གི་སྒྲིབ་པ་དེས་བསྐྱེད་པའི་སྡིག་ལྟུང་སྤྱི་དང་
སྐུའི་དམ་ཚིག་ཉམས་ཆག་སོ་སོའི་ཁམས་སྙིགས་མ་དང་བཅས་ཏེ་ཐམས་ཅད་ལྷག་
མེད་དུ་བསྲེགས་པར་མོས། མཐར་ཐ་མལ་པའི་ལུས་ཀྱི་རྣམ་པ་གང་ཡང་མེད་པར་
དྭངས་གསལ་འོད་ཀྱི་རང་བཞིན་རྡོ་རྗེ་སེམས་དཔའི་གསང་གསུམ་དང་དབྱེར་མེད་
དུ་གྱུར་པར་མོས་པ་དང་བཅས་པ་ནི་གཉེན་པོ་ཀུན་ཏུ་སྤྱོད་པའི་སྟོབས་སོ། །དེ་ལྟར་
གསལ་གདབ་པའི་ཕྱིར། ད ་
ཨ༔ བདག་ཉིད་ཐ་མལ་ལུས་ཀྱི་དབུས་སོགས། བརྗོད་ལ་སེམས་གཞན་དུ་མ་
ཡེངས་པའི་ངང་ནས་ཡི་གེ་བརྒྱ་པ་ཅི་ནུས་དང་། ཨོཾ་བཛྲ་ས་ཏཱ་ཨ༔ ཞེས་ཡིད་བཟླས་
ཁོ་ན་དང༌། སྐྱོ་ན་ངག་བཟླས་ཇི་ལྟར་རིག་པར་བྱ། མཐར་བཤགས་ཚིག་རྒྱས་པ་རུ་
ཏྲའི་སྨྲེ་བཤགས་སམ། བསྡུ་ན་མགོན་པོ་བདག་ནི་སོགས་ཀྱིས་བཤགས་པ་བྱས་
པས་ལམ་གྱི་བར་ཆད་སྡིག་ལྟུང་མི་དགེ་བ་ཆ་དང་བཅས་པ་ཐམས་ཅད་ལྷག་མེད་དུ་
- 165 -



དག་པའི་ངེས་ཤེས་བསྐྱེད། ཐག་བཅད་མི་དམིགས་པའི་ངང་དུ་བཞག་པ་ནི་ཀུན་
རྫོབ་བསྐྱེད་རིམ་ལ་བརྟེན་པའི་སྒྲིབ་སྦྱོང༌། དོན་དམ་པར་ཆོས་ཉིད་འདུས་མ་ཡེ་
བྱས་ཀ་དག་རང་བྱུང་འོད་གསལ་གྱི་རང་མདངས་སྐྱོང་བ་ནི་དོན་དམ་རྫོགས་རིམ་
ལ་བརྟེན་པའི་སྒྲིབ་སྦྱོང་ངོ་། །དེ་ལྟར་ཉམས་སུ་བླངས་པ་ལ་བརྩོན་པས་སྡིག་སྒྲིབ་
དག་པའི་རྟགས། རབ་དངོས། འབྲིང་ཉམས། ཐ་ན་རྨི་ལམ་དུ་མ་བྱུང་གི་བར་དུ་
འབད་པར་བྱའོ། །དེས་འགལ་རྐྱེན་སྡིག་སྒྲིབ་སྦྱོང་བའི་ཁྲིད་ཀྱི་རིམ་པ་ཐོ་ཙམ་
བསྟན་ཟིན་ཏོ། །དོན་བཞི་པ་མཐུན་རྐྱེན་ཚོགས་གཉིས་གསོག་པའི་ཁྲིད་ལ། སྤྱི་
དང་ཁྱད་པར་རོ། །དང་པོ་ནི། གཏེར་གཞུང་ནས་ཐུན་མོང་གི་མཎྜལ་མ་བསྟན་ཀྱང་
འདི་སྐབས་མཎྜལ་བླངས་ན་ལེགས་ཞེས་རྗེ་ཉིད་ཀྱིས་བཀའ་སྩལ་ཡོད་པས་དེ་ལྟར་
ན། མདོ་ལས། ཇི་སྲིད་ཚོགས་གཉིས་དམ་པ་དེ་ནི་མ་རྫོགས་པར། །དེ་སྲིད་སྐུ་
གཉིས་དམ་པ་དེ་ནི་ཐོབ་མི་འགྱུར། །ཞེས་པ་ལྟར། རྒྱས་པར་བླ་མ་ཡང་ཏིག་ལས་
བྱུང་བའི་མཎྜལ་ཚོགས་གཉིས་སྤྲིན་ཕུང་ལྟར་འབུལ་བའི་དབང་དུ་བྱས་ཏེ། དང་པོ་
སྤྲུལ་སྐུའི་ཞིང་ཁམས་དབུལ་བ་ལ། ཚོགས་ཞིང་གསལ་གདབ་པ་ནི། རང་གི་མདུན་
དུ་སྤྲུལ་པའི་སྐུའི་ཞིང་ཁམས་སྟོང་གསུམ་གྱི་གླིང་བཞི་རི་རབ་དང་བཅས་པ་བཀོད་
ལེགས་མཛེས་ཤིང་ཡིད་དུ་འོང་བ་གསལ་བའི་སོ་སོའི་རི་རབ་ཀྱི་རྩེར་པད་ཟླའི་
གདན་ལ་རྩ་བའི་བླ་མ་ཉིད་སྤྲུལ་སྐུའི་ཆ་བྱད་ཅན་གྱི་འཁོར་དུ་བརྒྱུད་གསུམ་རིག་
འཛིན་རྒྱ་མཚོས་བསྐོར་བ། གླིང་དང་གླིང་ཕྲན་རྣམས་སུ་ཡང་སངས་རྒྱས་བྱང་
སེམས་ཡི་དམ་ཞི་ཁྲོ་མཁའ་འགྲོ་དམ་ཅན་རྒྱ་མཚོའི་ཚོགས་ཀྱིས་གང་བར་བསམ་པ་
ནི་ཁྱད་པར་རོ། ། ན་
དམིགས་བསལ་ཐུན་དུ་བཅད་དེ་ཚོགས་གསོག་སྐབས་སུ་དམིགས་རྟེན་རང་གི་
མདུན་ངོས་སྟེགས་ཀྱི་སྟེང་ཏུ་མཎྜལ་བྱི་དོར་ལེགས་པར་བྱས་ལ་ཚོམ་བུ་ལྔའམ་དགུ་
བཀོད་ལ་བཞག འབྱོར་ན་ཉེར་སྤྱོད་བརྒྱད་གཡས་བསྐོར་དུ་བཤམས། མཆོད་པའི་
མཎྜལ་གྱི་རྒྱུ་མཛེས་ཤིང་བཟོ་དབྱིབས་ལེགས་པ། ཚོམ་བུ་ཡང་རབ་རིན་པོ་ཆེ།
-166 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་། །
འབྲིང་སྨན་དང་འབྲས་ལྟ་བུ། ཐ་ན་ནས་སོགས་འབྲུ་དཀར་གྱི་རིགས་གཙང་མར་
སྨན་དང་འབྲུ་སོགས་བསྲེས་ཏེ། འབྱོར་ཞིང་གྲུབ་ན་དྲི་བཟང་གི་ཁུ་བས་ཁ་དོག་
སེར་པོ་བྱ། བྱང་ཆུབ་སེམས་ཀྱི་རླན་མི་ཡལ་བའི་ཕྱིར་མཎྜལ་གྱི་ངོས་ལ་བྱུག་རྒྱུའི་བ་
བྱུང་ལྔའམ་དྲི་བཟང་གི་ཆུ་སོགས་འདུ་བྱ། དེ་ནས་མཆོད་པའི་མཎྜལ་ལག་གཡོན་
པས་ཐོག་ལ། གཡས་པའི་མཁྲིག་མའི་ཆུ་བ་རྒྱུས་མངོན་པར་བྱས་པས་གཡས་
བསྐོར་གྱིས་ཕྱི་བཞིན་ངག་ཏུ། རང་གཞན་སེམས་ཅན་ཐམས་ཅད་ཀྱི་ཚེ་རབས་ཐོག་
མ་མེད་པ་ནས་བསགས་པའི་ལས་དང་ཉོན་མོངས་པའི་སྡིག་པ་དང་སྒྲིབ་པ་ཐམས་
ཅད་བྱང་ཞིང་དག་པར་གྱུར་ཅིག ཅེས་བརྗོད་ཅིང་བསམས་ལ་ཡི་གེ་བརྒྱ་པ་བརྗོད།
དེ་ནས་ཨོཾ་ཨཱཧུཾ་ཞེས་གུང་སྲིན་གཉིས་ཀྱིས་བ་བྱུང་ངམ་དྲི་བཟང་ཡོད་ན་བྱང་ཤར་
ནས་བརྩམས་ཏེ་ངོས་ཐམས་ཅད་ལ་ཁྱབ་པར་བྱུག མེད་ན་སོར་མོ་ཕྱིར་བསྟན་གྱིས་
ཚོམ་བུའི་རྒྱུ་གང་རུང་དེ་ལྟར་བཀྲམ། ལྕགས་རི་ཡོད་ན་དགོད། ཚོམ་བུ་དགོད་ཚུལ་
རྒྱས་འབྲིང་བསྡུས་གསུམ་དུ་གསུངས་པས། འབྲིང་པོ་ལྟར་ཚོམ་བུ་ཉི་ཤུ་རྩ་གསུམ་
པའི་དབང་དུ་བྱས་ན། རི་རབ་གླིང་བཞི་གླིང་ཕྲན་བརྒྱད་བཅས་ཐུན་མོང་ལྟར་ཚོམ་
བུ་བཅུ་གསུམ། གསེར་རི་དང་རོལ་མཚོ་གཉིས་ཀ་མཚོན་བྱེད་གཡས་བསྐོར་དུ་མུ་
ཁྱུད་གཅིག རྒྱལ་སྲིད་བདུན་དང་བཀྲ་ཤིས་རྫས་བརྒྱད་གཉིས་ལ་མུ་ཁྱུད་རེ་རེ།
ཤར་ལྷོར་གཏེར་གྱི་བུམ་པ། ལྷོ་ནུབ་ཏུ་དཔག་བསམ་གྱི་ཤིང་། ནུབ་བྱང་དུ་མ་རྨོས་
པའི་ལོ་ཏོག བྱང་ཤར་དུ་ཡིད་དུ་འོང་བའི་འདོད་ཡོན་བཞི་ལ་ཚོམ་བུ་རེ་རེ། ཡང་མུ་
ཁྱུད་གཡས་བསྐོར་གྱིས་བཀྲམ་ལ་ཤིན་ཏུ་མཛེས་པའི་ལྷ་མོ། ཤར་དུ་ཉི་མ། ནུབ་ཏུ་
ཟླ་བ་གཉིས་ལ་ཚོམ་བུ་རེ་རེ་བཅས་ཉི་ཤུ་རྩ་གསུམ་དགོད་ཚུལ་ནི། ཞིང་ཁམས་ཀྱི་
བཀོད་པ་ཚིག་དང་ཚོམ་བུའི་རྗེས་སུ་དོན་དྲན་པ་ལ་འབྱོར་ཆེ་བས་དེ་ལྟར་དགོད་
པར་བྱའོ། །དེ་དག་གི་སྟེང་འོག་བར་མཚམས་ཐམས་ཅད་ན་ལྷ་ཀླུ་མིའི་ལོངས་སྤྱོད་
བདག་པོས་བཟུང་བ་དང་མ་བཟུང་བའི་རིན་པོ་ཆེའི་རིགས་བྱེད་ཉ་བའི་རིན་པོ་ཆེ་
བདུན། བཀྲ་ཤིས་པའི་རྫས་རྟགས་བརྒྱད། ཡིད་བཞིན་གྱི་ནོར་བུ་རིན་པོ་ཆེ་དབང་
- 167 -



ལྕེ་བཙུན་སྙིང་ཐིག : བོད་
གི་རྒྱལ་པོ་སོགས་ནོར་བུའི་རིགས་མང་པོ། ཨ་རུ་ར་རྣམ་པར་རྒྱལ་བ་སོགས་ནད་
གསོ་བྱེད་སྨན་གྱི་རིགས། སྤོས་ཆུའི་རྫིང་བུ་དང་། དལ་དུ་འབབ་པའི་ཆུ་བོ་དང་ཆུ་
ཕྲན་ལྷུང་ལྷུང་གི་སྒྲ་ཡིད་དུ་འོང་བ་སྒྲོགས་པ་མང་པོ་དང༌། པདྨས་བརྒྱན་པའི་མཚོ་
ཆེན་པོར་རབ་ཏུ་མཛེས་པའི་རིན་པོ་ཆེའི་བྱ་རིགས་མང་པོ་རྩེ་འཇོ་རོལ་ཞིང་སྙན་
པའི་སྒྲ་སྐད་སྣ་ཚོགས་སྒྲོགས་པ། སྨན་ཤིང་གི་ནགས་ཚལ་དུ་སྤུ་སྡུག་ཡིད་དུ་འོང་
བའི་རིན་པོ་ཆེའི་རི་དྭགས་མང་པོ་བག་ཕེབས་ཤིང་རྩེ་འཇོ་རོལ་བ། ཁ་དོག་རབ་ཏུ་
མཛེས་ཤིང་དྲི་བསུང་དང་ལྡན་པར་གསེར་གྱི་སྦྲང་མ་འཕུར་ལྡིང་གཡོ་བའི་མེ་ཏོག་
སྣ་ཚོགས་པའི་ཚལ་དང་ལྗོན་ཤིང་ལོ་འབྲས་མེ་ཏོག་རྒྱས་ཤིང་དུས་པའི་ཚལ་མང་པོ།
རིན་པོ་ཆེའི་རི་བོ་སྤང་ལྗོངས་སྨན་སྤོས་མེ་ཏོག་གིས་གང་བ་མང་པོ། ཡངས་ཤིང་
བདེ་ལ་སྨན་སྤོས་སྣ་ཚོགས་བཀྲ་བའི་ཐང་མང་པོ། མདོར་ན་དབང་པོ་དྲུག་གི་སྤྱོད་
ཡུལ་དུ་ཇི་ལྟར་འདོད་པའི་ལོངས་སྤྱོད་བཟང་ཞིང་ཕན་པ་དང་བདེ་བའི་རྒྱུ་ཕུན་སུམ་
ཚོགས་པ་དང༌། རང་གི་ལུས་དང་ཡིད་ལ་གཅེས་པར་བཟུང་བའི་ལོངས་སྤྱོད་ཀྱི་
དངོས་པོ་གང་ཡོད་བཅས་མ་ཚང་བ་མེད་པས་ཕྱུར་བུར་བཀང་བའི་ཕྱིར་རོལ་དུ་
ལྕགས་རིས་བསྐོར་བ། དེ་འདྲ་བའི་གླིང་བཞི་རི་རབ་ལྷ་གནས་དང་བཅས་པ་བྱེ་བ་
ཕྲག་བརྒྱ་སྟེ་དུང་ཕྱུར་བཅུ་ཡོད་པའི་སྤྲུལ་སྐུའི་ཞིང་། རིགས་ལྔ་གངས་ཆེན་མཚོའི་
ཞིང་ཁམས་ཀྱི་བཀོད་པ་ལ་བརྟེན་པའི་ཚངས་ཆེན་གྱི་བསྐལ་པ་ཆེན་པོ་རེ་རེ་ལས་
གྲངས་མེད་བསམ་གྱི་མི་ཁྱབ་པ་ཀུན་ཏུ་བཟང་པོའི་མཆོད་སྤྲིན་ལྟར་རྒྱ་ཆེ་བར་སྤྲུལ་
ཏེ་ཁམས་གསུམ་གྱི་སེམས་ཅན་མ་སྟོངས་ཀྱི་བར་དུ་རྒྱུན་མི་ཆད་པར་ཕུལ་བར་མོས་
ཏེ་ཚོམ་བུ་སྔོན་དུ་འགྲོ་བས་ཚིག་རྗེས་དོན་དྲན་གྱིས། ཨོཾ་ཨཱཧཱུཾ། དབང་ཆེན་གསེར་
གྱི་ས་གཞི་སོགས་ནས། ལྔ་གང་དམིགས་ཏེ་འབུལ་ལོ། །དབྱངས་དང་བཅས།
ཕྱོགས་བཅུའི་ཞིང་ཁམས་སོགས་ཚིག་བཞི་དང༌། རིན་ཆེན་མཎྜལ་སོགས་ལྷུག་
འདོན་ལན་གསུམ་བཅས་གཉིས་པ་ལོངས་སྐུའི་ཞིང་ཁམས་དབུལ་བ་ནི། དེའི་སྟེང་
གི་ནམ་མཁར་ཐུན་མིན་ལོངས་སྐུའི་ཞིང་། རྒྱན་སྟུག་པོ་བཀོད་པ་གཞི་དང་རྒྱ་ཚད་
- 168 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
རྒྱན་གྱི་བཀོད་པའི་ཁྱད་པར་བསམ་གྱིས་མི་ཁྱབ་པའི་དབུས་སུ་རྩ་བའི་བླ་མ་ལོངས་
སྐུའི་ཆ་བྱད་ཅན་རིགས་ལྔ་ལོངས་སྐུའི་འཁོར་དཔག་ཏུ་མེད་པས་བསྐོར་བར་མོས།
ལྕགས་རི་གཉིས་པ་བཀོད་ལ། དང་པོ་དབུས་དང་ཕྱོགས་བཞི་སྟེ་ཚོམ་བུ་ལྔ། ཡང་
ཕྱོགས་བཞི་མཚམས་བཞི་དང་བརྒྱད་དེ་བཅུ་གསུམ་བཀོད། ཚིག་རིས་དང་མཐུན་
པའི་རྒྱན་སྟུག་པོ་བཀོད་པ་ཚང་བ་རྔ་སྒྲའི་ཞིང་ཁམས་ཚིག་གི་རྗེས་སུ་དོན་ཡིད་ལ་
དམིགས་ཏེ་འབུལ་བ་ནི། ཨོཾ་ཨཱཙྪཱཧཱུྃ། འོག་མིན་གྱི་གནས་སོགས། རྒྱུན་གྱི་འཁོར་
ལོར་འབུལ་ལོ། །
དབྱངས་དང་བཅས། བདེ་ཆེན་གནས་ནི་སོགས། ཚིག་བཞི་དང་། འོག་མིན་བདེ་
ཆེན་སོགས། ལྷུག་འདོན་གསུམ་བཅས་སོ། །གསུམ་པ་ཆོས་སྐུའི་ཞིང་ཁམས་
འབུལ་བ་ནི། རྣལ་འབྱོར་པ་ལས་དང་པོའི་དབང་དུ་བྱས་ན་འབུལ་ཚིག་ལྟར། ངོ་བོ་
ཀ་དག་གི་གཞི་སྣང་དབྱིངས་ཡེ་ནང་གསལ་དུ་ཡེ་ནས་བཞུགས་པའི་དོན་གོ་བས་བློ་
ཡུལ་དུ་བྱས་ལ་འབུལ་བྱ་འབུལ་བྱེད་ཀྱི་སྤྲོས་པ་མེད་པའི་སྒོ་ནས་ལྕགས་རི་གསུམ་
པ་བཀོད་དེ། དབུས་དང་ཕྱོགས་བཞི་སྟེ་ཚོམ་བུ་ལྔ་བཀོད་ལ། ཨོཾ་ཨཱཧཱུཾ། ཆོས་ཉིད་
འོད་གསལ་གྱི་སོགས། དམ་པ་འབུལ་ལོ། །དབྱངས་དང་བཅས། གདོད་ནས་རྣམ་
དག་སོགས་ཚིག་བཞི་དང་། འོད་གསལ་ལྷུན་གྲུབ་སོགས་ལྷུག་འདོན་ལན་གསུམ་བཅས་སོ། །
གྲངས་གསོགས་པ་སོགས་ཀྱི་ཚེ། སྤྲོ་ན་མཎྜལ་ཕྱི་བ་སོགས་གོང་དང་འདྲ་བ་ལ།
ཚོམས་བུ་དབུས་དང་ཕྱོགས་བཞི་མཚམས་བརྒྱད་དེ་དགུ་བཀོད་ལ། རིན་ཆེན་
མཎྜལ་སོགས་ཤཱ་ལོ་ཀ་གཅིག་དང༌། དེ་སྟེང་ཡང་ཚོམ་བུ་ལྔ་བཀོད་དེ། འོག་མིན་
བདེ་ཆེན་སོགས་གྲྭ་ལོ་ཀ་དང་། དེ་སྟེང་ཚོམ་བུ་གསུམ་བཀོད་དེ། འོད་གསལ་ལྷུན་
གྲུབ་སོགས། ཤཱ་ལོ་ཀ་གཅིག་གོ །དེ་ལྟར་རམ། ཡང་ན་ཀློང་ཆེན་སྙིང་ཐིག་གི་སྐུ་
གསུམ་མཎྜལ་བཀོད་ཚུལ་རང་ལུགས་ལྟར་བྱས་ན་ཚིག་དོན་གཅིག་པས་རུང་ངོ༌། །
གང་ལྟར་ཡང་འབུམ་ཐེར་སོགས་རྒྱས་པར་སྐུ་གསུམ་མཎྜལ་སོ་སོ་ལྟར་འབུལ་ན།
དང་པོ་སྤྲུལ་སྐུའི་མཎྜལ་ལ་གྲངས་འཛིན་ཅིང་གྲུབ་ནས་ལོངས་སྐུའི་མཎྜལ་དང༌།
- 169 -



དེ་ལྕེ་བཙུན་སྙིང་ཐིག
དེ་བཞིན་ཆོས་སྐུའི་མཎྜལ་ཏེ་སོ་སོ་རིམ་ཅན་ནམ་གསུམ་ཀ་ཁྱབ་གཅིག་བསགས་
ཀྱང་དོན་གཅིག་གོ །ཐུན་གྱི་མགོ་མཇུག་གཉིས་ལ་རྒྱས་པ་རེ་འགྲོ་དགོས་ལ། དམ་
པ་གསུམ་གྱིས་ཟིན་པ་ནི་གལ་ཆེ། མཐར་ཚོགས་ཞིང་མཎྜལ་དང་བཅས་པ་འོད་དུ་
ཞུ་ནས་བདག་དང་སེམས་ཅན་ཐམས་ཅད་ལ་ཐིམ་པས་ནོར་གྱིས་དབུལ་བ་དང་ཆོས་
ཀྱིས་འཕོངས་པའི་རྒྱུ་འབྲས་ཐམས་ཅད་བྱང་ཞིང་དག ཚེ་བསོད་དཔལ་འབྱོར་དར་
ཞིང་རྒྱས། ཚོགས་གཉིས་རྫོགས་སྐུ་གཉིས་དམ་པ་མངོན་དུ་བྱས་པར་མོས་ལ། །
རྣལ་འབྱོར་པས་ཚོགས་ཆེན་ཡེ་རྫོགས་ཆེན་པོའི་ངང་དུ་ཅི་གནས་སུ་བཞག་ལ་བསྔོ་
བ་སྨོན་ལམ་བྱ། ད་རེས་རང་རེ་དལ་འབྱོར་ཐོབ་ཅིང་ཡུལ་དུས་ཀྱི་རྟེན་འབྲེལ་
བཟང་པོ་འདི་ལྟ་བུ་ཡང་ཡང་འཛོམ་དཀའ་བར་ཤེས་པས་སྤྱིར་ཚོགས་གསོག་གི་སྒོ་
ཐམས་ཅད་ལ་འབད་དགོས། ཁྱད་པར་བྱ་སླ་ལ་ཆོད་ཆེ་བ་མཎྜལ་འབུལ་བ་འདི་ནི་
ཚོགས་མྱུར་དུ་རྫོགས་པའི་ཐབས་ཤིན་ཏུ་ཟབ་པས་སྔོན་འགྲོ་རྣམས་སུ་མཎྜལ་གྱི་
ཁྲིད་འབྱུང་བའི་རྒྱུ་མཚན་དེ་ཡིན་པར་འདུག ལར་ད་ལྟའི་འབྱོར་པ་ཅི་ཙམ་གྱིས་
ཚོགས་གསོག་ནའང་དངོས་པོ་ཁ་ཚོན་གཅོད་རྒྱུའི་བརྒྱ་སྟོང་ཁྲི་འབུམ་ལས་སུ་སུས་
ཀྱང་མི་གཏོང་། ཡུལ་ཡང་གྲངས་སུ་ངེས་པ་ཅན་ཡིན་མོད། དེ་ཡང་ང་རྒྱལ་དང་
འགྲན་སེམས་སེར་སྣ་དང་ལན་ལ་རེ་བ་སོགས་ཀྱིས་དག་པ་གསུམ་གྱི་མཆོད་པར་
འགྲོ་དཀའ། མཎྜལ་ནི་བླ་མ་སྐུ་གསུམ་གྱི་ཞིང་ཁམས་བློས་བླངས་བས་ན་ཡུལ་
བསམ་གྱིས་མི་ཁྱབ། མཆོད་པ་ཡང་སྤྲུལ་སྐུའི་མཎྜལ་ལྟ་བུ་ལ་མཚོན་ན་མཆོད་པའི་
དངོས་པོའང་ལྷ་ཀླུ་མིའི་ཡོ་བྱད་བདག་པོས་ཡོངས་སུ་བཟུང་བ་དང་མ་བཟུང་པ་གླིང་
བཞི་རི་རབ་བྱེ་བ་ཕྲག་བརྒྱ་དངོས་སུ་དམིགས་ཏེ་ཕུལ་བས་གྲངས་བསམ་གྱིས་མི་
ཁྱབ། དུས་རེ་འགའ་བ་མ་ཡིན་པར་སྒོ་གཏན་པ་མེད་པའི་ཚུལ་དུ་འབུལ་བས་ལན་
ལ་རེ་བ་དང་། ང་རྒྱལ་སོགས་མེད་པའི་ན་འདི་ཡི་ཕན་པའི་ཡོན་ཏན་ནི་བརྗོད་པའི་
ཡུལ་ལས་འདས་སོ། །དེ་ལྟར་ལོངས་སྤྲུལ་གྱི་ཞིང་ཁམས་བློས་བླངས་ཏེ་ཕུལ་བས་
རྒྱུ་བསོད་ནམས་གྱི་ཚོགས་དང་། ཆོས་སྐུའི་མཎྜལ་གྱིས་འབྲས་བུ་ཡེ་ཤེས་ཀྱི་ཚོགས་
-170 •



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
སྐད་ཅིག་ལ་རྫོགས་པར་འགྱུར་བས་དེའི་ཕྱིར། དེ་ལྟ་བུའི་དོན་ཁོང་དུ་ཆུད་པར་བྱས་
ལ་ལག་ནར་གྱིས་བརྐྱངས་ཏེ་མཎྜལ་འབུལ་བ་ལ་བརྩོན་པ་གལ་ཆེའོ། །ལོངས་
སྐབས་མེད་པ་དང༌། ངེས་པར་མི་འབྱོར་པ་རྣམས་ཀྱིས་ཚིག་རྗེས་དོན་དྲན་གྱི་སྒོ་
ནས་ཡིད་ཀྱིས་ཡང་ཡང་འབུལ་བ་ཆོད་ཆེ་བར་གདའ། བསགས་སྦྱང་ལ་རྟག་ཏུ་
འབད་དགོས་པས་དུས་འདི་དང་འདི་མེད་ཀྱང༌། ཁྱད་པར་དུ་ཕུལ་པའི་དུས་ནི། ཇི་
སྐད་དུ། ལྷ་དང་བླ་མ་ནམ་དྲན་དུས་ཉིད་དང་། །ཚོགས་པ་རྒྱ་མཚོའི་དབུས་ན་ཆོས་
སྤེལ་ཚེ། །ཆོས་སྤྱོད་ཀུན་གྱི་ཐོག་མར་མཎྜལ་ཕུལ། །ཞེས་གསུངས་པས་མཚོན།
ཕུལ་བའི་ཕན་ཡོན། མ་ཕུལ་བའི་སྐྱོན། དབུལ་དགོས་ཚུལ་སོགས་མདོ་རྒྱུད་རྣམས་
ནས་མང་དུ་གསུངས་ཀྱང་། དེ་ཙམ་ལས་ཡི་གེ་མང་དོགས་ནས་མ་བཀོད་དོ། །དེས་
ཐུན་མོང་སྤྱི་ལྟར་བསོད་ནམས་ཀྱི་ཚོགས་ལ་བརྟེན་ནས་ཡེ་ཤེས་ཀྱི་ཚོགས་རྫོགས་
པའི་ཐབས་སྐུ་གསུམ་གྱི་ཞིང་ཁམས་འབུལ་བའི་རིམ་པ་གྲུབ་བོ། །གཉིས་པ་ཁྱད་
པར་རང་ལུགས་ནང་གི་ཚོགས་བསགས་པ་ནི། ཏེ་ལོ་པས། བུ་སྣང་བ་རྟེན་ཅིང་
འབྲེལ་འབྱུང་འདི། །དོན་སྐྱེ་བ་མེད་པར་མ་རྟོགས་པར། །ཚོགས་གཉིས་ཤིང་རྟའི་
འཕང་ལོ་ལ། །འབྲལ་བར་མ་བྱེད་ན་རོ་པ། །ཞེས་པ་ལྟར་སྣང་བཅས་གསང་
སྔགས་ཀྱི་ཐབས་ཟབ་མོའི་ཆོ་ག་ལ་བརྟེན་ནས་སྣང་མེད་ཡེ་ཤེས་ཀྱི་རྟོག་པ་མངོན་དུ་
བྱ་བའི་ཐབས་ཚུལ་མང་དུ་ཡོད་ཀྱང༌། འདི་ནི་ནང་གི་ཚོགས་བསགས་ཐབས་ཁྱད་
པར་ཅན་རྗེས་སུ་རྣལ་འབྱོར་དང་འབྲེལ་ཏེ། འབར་འཛག་དགའ་བཞིས་དྲངས་པའི་
དག་རྫོགས་སྨིན་གསུམ་གྱི་བདེ་བ་ཆེན་པོའི་ཡེ་ཤེས་རྡོ་རྗེ་བཞི་མངོན་དུ་བྱེད་པའི་
མྱུར་ལམ་ཉམས་སུ་ལོན་པ་ལ། རང་ལུས་རྩ་འཁོར་བླ་མ་རྡོ་རྗེ་སེམས་དཔའ་དང་
བཅས་པ་བསྒོམ་པ་ནི་སྔར་ལྟར་ལ། ཁྱད་པར་སྤྱི་བོར་ཐབས་བདེ་བ་ཆེན་པོའི་རང་
བཞིན་ཧཾ་ཡིག་དཀར་པོ་ཟླ་བ་ཞུན་མ་ལྟ་བུ་བདེ་བའི་བདུད་རྩི་འཛག་ལ་ཁད་པ་ཞིག་
དམིགས་ལ། སྟེང་རླུང་མནན་འོག་རླུང་ཅུང་ཟད་བསྐུམ་བར་རླུང་ལྟེ་བར་ཁ་སྦྱར་ཏེ།
བླ་མའི་སྐུ་ལས་སྔར་ལྟར་མེ་ཉུག་ཉུག་བྱུང་ནས་སྤྱི་བོའི་ཧཾ་ཡིག་ལ་རེག་ལ་ཁད་ཀྱིས་
- 171 -



ལྕེ་བཙུན་སྙིང་ཐིག་ཆེའོ
བདེ་ཆེན་བདུན་རྩིའི་རྒྱུན་ནར་གྱིས་དྲངས་ཏེ་མེས་བྲོས་དེད་ཀྱི་ཚུལ་དུ་སྤྱི་བོར་
བབས་པས་རྩ་འཁོར་ན་བཞུགས་པའི་བླ་མ་སྐུ་རྡོ་རྗེ་རྣམ་སྣང་དཀར་པོ་ཡབ་ཡུམ་
དང༌། རྩ་འདབས་སུ་སངས་རྒྱས་མཁའ་འགྲོ་ཡབ་ཡུམ་སོ་གཉིས་ཀྱིས་མཚོན་རྩ་
གནས་ཀྱི་དཔའ་བོ་མཁའ་འགྲོའི་ཚོགས་བསམ་གྱིས་མི་ཁྱབ་པ་ལ་ཟག་མེད་བདེ་
ཆེན་དགའ་བའི་ཡེ་ཤེས་ཀྱི་མཆོད་པ་ཕུལ། སྣང་སྟོང་ཟུང་འཇུག་ཡེ་ཤེས་ཀྱི་ཚོགས་
རྫོགས། བུམ་དབང་ཐོབ། ལུས་ཀྱི་སྒྲིབ་པ་དང་སྐུའི་དམ་ཚིགས་ཉམས་ཆགས་
སྦྱངས། བསྐྱེད་རིམ་གྱི་ཡེ་ཤེས་སྨིན། སྐུ་རྡོ་རྗེ་སྤྲུལ་པའི་སྐུ་མངོན་དུ་གྱུར་པའི་སྐལ་
བ་རྒྱུད་ལ་བཞག ༡ ༢ པའི ་ བ ནི པ། སྐྱེ ་
དེའི་འགྲོས་མགྲིན་པར་དྲངས་པས། བླ་མ་གསུང་རྡོ་རྗེ་སྣང་མཐའ་དམར་པོ་ཡབ་
ཡུམ་དང་། པདྨ་མཁའ་འགྲོ་ཡབ་ཡུམ་བཅུ་དྲུག་སོགས་ལ་བདེ་ཆེན་མཆོག་ཏུ་དགའ་
བའི་ཡེ་ཤེས་ཀྱི་མཆོད་པ་ཕུལ། གསལ་སྟོང་ཟུང་འཇུག་ཡེ་ཤེས་ཀྱི་ཚོགས་རྫོགས།
གསང་དབང་ཐོབ། ངག་གི་སྒྲིབ་པ་དང་གསུང་གི་དམ་ཚིག་ཉམས་ཆག་སྦྱངས།
རླུང་དང་གཏུམ་མོའི་ཡེ་ཤེས་སྨིན། གསུང་རྡོ་རྗེ་ལོངས་སྤྱོད་རྫོགས་པའི་སྐུ་མངོན་དུ་
གྱུར་བའི་སྐལ་བ་རྒྱུད་ལ་བཞག་པར་བསམ། སྙིང་གར་དྲངས་པས་བླ་མ་ཐུགས་རྡོ་
རྗེ་མི་བསྐྱོད་པ་ཡབ་ཡུམ་སྔོན་པོ་དང་རྡོ་རྗེ་མཁའ་འགྲོ་ཡབ་ཡུམ་བརྒྱད་སོགས་ལ་
བདེ་ཆེན་ཁྱད་པར་དགའ་བའི་ཡེ་ཤེས་ཀྱི་མཆོད་པ་ཕུལ། བདེ་སྟོང་ཟུང་འཇུག་ཡེ་
ཤེས་ཀྱི་ཚོགས་རྫོགས། ཤེར་དབང་ཐོབ། ཡིད་སྒྲིབ་དང་ཐུགས་ཀྱི་དམ་ཚིག་ཉམས་
ཆག་སྦྱངས། མཚོན་བྱེད་དཔེའི་ཡེ་ཤེས་སྨིན། ཐུགས་རྡོ་རྗེ་ཆོས་ཀྱི་སྐུ་མངོན་དུ་གྱུར་
པའི་སྐལ་བ་རྒྱུད་ལ་བཞག་པར་བསམ། ལྟེ་བར་དྲངས་པས་བླ་མ་ཡེ་ཤེས་རྡོ་རྗེ་རིན་
ཆེན་འབྱུང་ལྡན་སེར་པོ་ཡབ་ཡུམ་དང་རིན་ཆེན་མཁའ་འགྲོ་ཡབ་ཡུམ་དྲུག་ཅུ་རྩ་
བཞིས་མཚོན་རྩ་གནས་ཀྱི་དཔའ་བོ་མཁའ་འགྲོ་བསམ་གྱིས་མི་ཁྱབ་པ་ལ་བདེ་ཆེན་
ལྷན་སྐྱེས་དགའ་བའི་ཡེ་ཤེས་ཀྱི་མཆོད་པ་ཕུལ། རིག་སྟོང་ཟུང་འཇུག་ཡེ་ཤེས་ཀྱི་
ཚོགས་རྫོགས། དབང་བཞི་པ་ཐོབ། སྒོ་གསུམ་ཆ་མཉམ་ཀྱི་སྒྲིབ་པ་དང་ཡོན་ཏན་
-172-



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་། །
དང་འཕྲིན་ལས་ཀྱི་དམ་ཚིག་ཉམས་ཆག་ཡིད་ཤེས་ཀྱི་སྒྲིབ་པ་དང་བཅས་པ་སྦྱངས།
དབྱིངས་རིག་ཟུང་འཇུག་གི་ཡེ་ཤེས་སྨིན། ངོ་བོ་ཉིད་སྐུ་མངོན་དུ་བྱས་པའི་སྐལ་བ་
རྒྱུད་ལ་བཞག་པར་བསམ། མཐར་བླ་མ་རྡོ་རྗེ་སེམས་དཔའ་ཡབ་ཡུམ་གྱི་ཞལ་དུ་
ཞུགས། སྐུའི་དབྱིབས་གང་། སྦྱོར་མཚམས་ནས་བྱུང་། རང་གི་ལུས་ཀྱི་ནང་ཐམས་
ཅད་གང་། བདེ་སྟོང་ཟུང་འཇུག་གི་ཡེ་ཤེས་ཁྱད་པར་ཅན་རྒྱུད་ལ་སྐྱེས་པར་བསམ་
ཞིང༌། དེ་ལྟར་གསལ་གདབ་པ་ནི། མཐར་ནི་ཡེ་ཤེས་མེ་ལྕེ་སོགས་བརྗོད་མཐར།
མ་ཧཱ་སུ་ཁ་བཛྲ་ས་ཏཱ་ཨ་ཧོ། རྐྱེན་སྔགས། མཆན། ཞེས་བདེ་བ་ཆེན་པོ་རྡོ་རྗེ་སེམས་
དཔའ་ངའོ་ཞེས་པའི་སྒྲ་དོན་དང་འབྲེལ་བའི་བདག་རྡོ་རྗེ་སེམས་དཔའ་ཡབ་ཡུམ་གྱི་
སྐུར་གྱུར་པར་བསམས་ལ་སྔགས་ཇི་ལྟར་རིགས་པར་བཟླ། མཐར་མི་དམིགས་
པའི་ངང་ལ་བཞག་གོ །དེ་ལྟར་དམིགས་པ་རྣམས་ཨ་ཐས་རང་རྒྱུད་པར་མི་སེམས།
རང་སྣང་རང་ཤར་རང་གྲོལ་ཆུ་ལས་ཆུ་བུར་རྡོལ་བ་ལྟར་རམ། མཁའ་ལ་འཇའ་
ཚོན་ཤར་བ་ལྟར་རང་ལུགས་ཀྱི་གསལ་དག་བརྟན་གསུམ་གྱི་གོ་དོན་སློང་བར་བྱས་
ལ་ཉམས་སུ་ལེན་ནོ། །དེས་བསགས་སྦྱོང་གི་རིམ་པ་ཅུང་ཟད་བསྟན་ཟིན་ཏོ། །ལྔ་
པ་རྟོགས་པའི་ཡེ་ཤེས་རྒྱུད་ལ་སྐྱེ་བའི་ཐབས་ལམ་ཟབ་མོ་བླ་མའི་རྣལ་འབྱོར་གྱི་
ཁྲིད་ལ་རྒྱུ་མཚན་དང་། ཉམས་སུ་ལེན་ཚུལ་གཉིས་ལས། དང་པོ་ནི། སྤྱིར་ཁམས་
གསུམ་གྱི་གནས་སུ་བདག་ཅག་གི་སྟོན་པ་སྐུ་གསུམ་གྱི་ཚུལ་དུ་བཞེངས་ནས་ཆོས་
ཀྱི་སྒོ་མོ་བསམ་གྱིས་མི་ཁྱབ་པ་ཇི་སྙེད་གསུངས་པ་ཐམས་ཅད། དོན་གདུལ་བྱའི་
སེམས་ཅན་ཕན་བདེ་སངས་རྒྱས་ཀྱི་གོ་འཕང་ལ་འགོད་པའི་ཐབས་རང་གི་བློ་དང་
བསམ་པ་དང་དུས་ལ་དགོངས་ཏེ་གསུངས་པས་ན་ཐམས་ཅད་སངས་རྒྱས་ཀྱི་བཀའ་
ཡིན་པར་ཁྱད་མེད་མོད། ལམ་བདེ་བ་དང་མྱུར་བ་སོགས་གཞན་ལས་ཁྱད་པར་དུ་
མས་འཕགས་པ་ནི་གསང་སྔགས་རྡོ་རྗེ་ཐེག་པ་བླ་ན་མེད་པ་སྟེ། གང་ཟག་སྐལ་ལྡན་
ལམ་དེ་ལ་ཞུགས་སོ་ཅོག་གི་ལམ་གྱི་རྩ་བའམ་དངོས་གཞི་ལྟ་བུ་ནི་བླ་མའི་རྣལ་
འབྱོར་ཡིན་ལ། དེ་ཡང་ཡུལ་གྱི་ཁྱད་པར་ལ་མི་ལྟོས་གང་ཟག་རང་ལ་རག་ལས་པས།
-173 -



ལམ་གྱི་སྲོག་མི་ཕྱེད་པའི་དད་པ་བརྟན་པོས་འཛིན་ཅིང་དམ་ཚིག་རྣམ་པར་དག་པ་
བསྲུང་དགོས། སྤྱིར་སངས་རྒྱས་ཟིན་ནས་སེམས་ཅན་གྱི་དོན་ཁོ་ན་ལས་མཛད་པ་
གཞན་གང་ཡང་སྒྲུབ་རྒྱུ་མེད་ཅིང་། དེ་ཡང་འབད་རྩོལ་ཅན་མ་ཡིན་པར་འབད་མེད་
ལྷུན་གྲུབ་ཀྱི་ཚུལ་དུ་གདུལ་བྱ་གང་ལ་གང་འདུལ་དེ་ལ་སྐུ་དང་མཛད་པ་དེ་ལྟར་དུ་
སྤྲུལ་ནས། འོག་
དཔེར་ན་མི་རྣམས་འདུལ་བ་ལ་ཤཱཀྱ་ཐུབ་པས་མཚོན་རིགས་དྲུག་འདུལ་བྱེད་ཐུབ་པ་
དྲུག་དང་དེ་བཞིན་དུ་སྨན་དང་ཟས་དང་སྲོག་ཆགས་ཀྱི་ཚུལ་སོགས་མ་ངེས་པ་དང༌།
ཞི་བ་དང་ཁྲོ་བོ་སོགས་སུ་སྤྲུལ་ནས་ཐབས་ཚུལ་དུ་མས་སེམས་ཅན་གྱི་དོན་མཛད་
པས་ན་ཐམས་ཅད་དོན་ལ་སངས་རྒྱས་ཡིན་པ་ལ་ཁྱད་པར་མེད་མོད། འོན་ཀྱང་བླ་
མ་དམ་པ་དགེ་བའི་བཤེས་གཉེན་རྣམས་ནི་སྟོན་པ་བཅོམ་ལྡན་འདས་ཐུབ་པའི་
དབང་པོའི་སྤྲུལ་པ་ཡིན་ཚུལ་ལུང་བསྟན་པ་ནི། བ་ཚ་ཅན་གྱིས་ཞུས་པའི་མདོ་ལས།
ལྔ་བརྒྱའི་ཐ་མར་གྱུར་བའི་ཚེ། །ང་ནི་སློབ་དཔོན་གཟུགས་སུ་འོངས། །ང་ཡིན་
བསམ་པའི་ཡིད་བྱོས་ལ། །དེ་ཚེ་དེ་ལ་གུས་པ་སྐྱེད། །ཅེས་དང༌། མྱ་ངན་འདས་
མདོ་ལས། མྱ་ངན་མ་བྱེད་ཀུན་དགའ་བོ། །སྨྲེ་སྔགས་མ་འདོན་ཀུན་དགའ་བོ། །ང་
ནི་ཕྱི་མའི་དུས་ཀྱི་ཚེ། །དགེ་བའི་བཤེས་གཉེན་ཉིད་སྤྲུལ་ནས། །ཁྱེད་ལ་སོགས་
པའི་དོན་བྱེད་འགྱུར། །ཞེས་པ་ལྟར། བདག་སོགས་སྙིགས་མའི་སེམས་ཅན་ལས་
ངན་པ་སྔོན་བྱོན་གྱི་སངས་རྒྱས་རྣམས་ཀྱི་གདུལ་བྱའི་ཡུལ་དུ་ཇི་བཞིན་བར་མ་གྱུར་
ཅིང་སྙིང་རུས་ཕྱིན་ཅི་ལོག་ཏུ་སོང་བའི་ལོང་བ་བཤེས་མེད་ཐང་སྟོང་དུ་ལུས་པ་ལྟ་བུ་
རྣམས་ལ་བླང་དོར་གྱིས་གནས་བསྟན། ཤེས་བཞིན་གྱི་མིག་དབྱེ། ཕན་པ་དང་བདེ་
བའི་རྒྱུ་མ་ནོར་བར་ཐེག་པ་ཆེན་པོའི་ལམ་ལ་ཁྲིད་དེ། རང་རང་གི་བློ་དང་འཚམས་
པའི་ཆོས་གང་གསུངས་དོན་ལ་རྟོན་པའི་ཚུལ་དུ་བསྟན་ཏེ་འཁོར་བ་མཐའ་ཅན་དུ་
མཛད་པ་དང་། ཁྱད་པར་དུ་བླ་མ་རྡོ་རྗེ་སློབ་དཔོན་ནི་ཡེ་ཤེས་དམ་པའི་རྣམ་འཕྲུལ་
རྡོ་རྗེ་འཆང་དངོས་ཡིན་པར་ཞལ་གྱིས་བཞེས་པ་ནི། འཇམ་དཔལ་ཞལ་ལུང་ལས།
-174-



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
མ་འོངས་རྡོ་རྗེ་འཆང་བ་སྟེ། །དེ་ལ་བརྙས་བྱེད་སེམས་ཅན་གང་། །དེ་ཡིས་ང་ལ་
བརྙས་བྱེད་པས། །ངས་ནི་དེ་ཀུན་དུས་སུ་སྤངས། །ཞེས་དང༌། ང་ནི་དེ་ཡི་ལུས་
གནས་ཏེ། །སྒྲུབ་པོ་གཞན་ལས་མཆོད་པ་ལེན། །དེ་མཉེས་དེ་ཡི་རང་གི་རྒྱུད།
།ལས་ཀྱི་སྒྲིབ་པ་དག་བྱེད་དོ། ། ལ་ལ་དུ་བ་
ཞེས་གསུངས་པ་ལྟར། བདག་ཅག་རྣམས་ཀྱི་སྡུག་བདེན་ཉེར་ལེན་གྱི་ལུས་ངག་
ཡིད་གསུམ་ཀུན་གཞི་དང་བཅས་པའི་ཕུང་པོ། དཔེར་ན་ལྕགས་ཁམས་ལ་གསེར་
འགྱུར་གྱི་རྩིས་བཏབ་པ་ལྟར་རྒྱུ་གཉིས་རྐྱེན་བཞི་ཚོགས་པའི་དབང་བཞིའི་སྒོ་ནས་
ཚེ་རབས་ཀྱི་བག་ཆགས་སྐད་ཅིག་གིས་གཏོར་ཏེ་རྡོ་རྗེ་བཞིའི་རང་བཞིན་དུ་སད་
པར་བྱས་ནས་ལམ་སྒོམ་རུང་སྐལ་པ་བཟང་པོ་རྒྱུད་ལ་བཞག་སྟེ་གྲོལ་བྱེད་ལམ་རིམ་
པ་གཉིས་ཀྱི་སྒོ་ནས་བསྐལ་པའི་ཡུན་ལ་མི་ལྟོས་པར་ཉི་ཟླའི་བགྲོད་པ་ལྟ་བུས།
རབ་ཚེ་འདི། འབྲིང་འཆི་ཁའམ་བར་དོ་ཐ་མ་ཡིན་ཀྱང་། སྐྱེ་བ་འཆི་མ་ལས་མི་
འགྱངས་པར་སངས་རྒྱས་ཀྱི་ས་ལ་བཀོད་པའི་བདག་རྐྱེན་མཐོང་ཆོས་སུ་གྱུར་བ་
དང༌། ཁྱད་པར་ཐེག་རྩེ་འོད་གསལ་རྫོགས་པ་ཆེན་པོ་ལྟ་བུ་ལ་མཚོན་ན་བླ་མ་ལྟ་
དགོངས་ཀྱི་བཅུད་དང་ལྡན་པ་དང་། སློབ་མ་དད་གཏོང་བརྟུལ་ཞུགས་དང་ལྡན་པ་
རྟེན་འབྲེལ་དུས་འཛོམ་ན། གདམས་ངག་དམར་བཅིང་མཛུབ་ཚུག་གི་ཚུལ་དུ་རང་
བྱུང་དོན་གྱི་ཡེ་ཤེས་སངས་རྒྱས་སྐུ་གསུམ་གྱི་བདག་ཉིད་ཅན་ཅར་ཕོག་གི་ཚུལ་དུ་ངོ་
སྤྲད་དེ་སྐད་ཅིག་གིས་ས་ལམ་ཆིག་ཆོད་དུ་བཏང་ནས་ལོ་ཟླ་ཙམ་གྱིས་ཕུང་པོ་ལྷག་
མ་མེད་པའི་དབྱིངས་སུ་སངས་རྒྱས་པའི་ཐབས་དེ་ལྟ་བུ་སྟོན་པས་ན་ཡོན་ཏན་དང་
བཀའ་དྲིན་ཚད་མེད། མདོར་ན་འཁོར་བའི་སྡུག་བསྔལ་གྱི་མཚོ་ལས་བསྒྲལ་བྱེད་ཀོ་
གྲུའི་ལག་སྐྱ་ལྟ་བུ་གདམས་ངག་སྟོན་པ་པོ་ཡིན་པས་ན་གྲུ་བོ་ཆེ་ལྟ་བུ། ལམ་ལོག་པ་
དང་གོལ་བ་ལས་སྐྱོབ་སྟེ་ཡང་དག་པའི་ལམ་སྟོན་པའི་དེད་དཔོན་དམ་པ་ལྟ་བུ།
ལས་ཉོན་མེ་ཚོགས་ཀྱིས་གདུང་བ་སེལ་བར་མཛད་པ་བདུད་རྩིའི་ཆར་ལྟ་བུ། མ་
རིག་པའི་མུན་པ་སྟུག་པོ་སེལ་ཅིང་རང་བྱུང་སྣང་བའི་ཡེ་ཤེས་ཆེན་པོ་སྦྱིན་པར་བྱེད་
- 175 -



1: ལྕེ་བཙུན་སྙིང་ཐིག་ལས་ཀྱི་གོ་
པས་ཉི་མ་དང་ཟླ་བ་ལྟ་བུ། ལོག་སྒྲུབ་སོགས་ཀྱིས་ཐུགས་མི་སྐྱོ་ཞིང་ལྟ་སྤྱོད་ཀྱི་
ཤོངས་ཡངས་ཆེ་བས་ས་གཞི་བཟང་པོ་ལྟ་བུ། རྩོལ་སྒྲུབ་ངལ་དུབ་ལ་ལྟོས་མི་དགོས་
པར་དྲན་པ་ཙམ་གྱིས་ཕན་བདེ་བླ་ན་མེད་པའི་འབྱུང་གནས་ཡིན་པས་དཔག་བསམ་
གྱི་ཤིང་ལྟ་བུ། སྨིན་གྲོལ་གྱི་གདམས་པས་ཐུགས་རྒྱུད་གང་ཞིང་བརྩེ་བས་རྗེས་སུ་
གདམས་པ་བུམ་པ་བཟང་པོ་ལྟ་བུ། མདོར་ན་གནས་སྐབས་དང་མཐར་ཐུག་གི་རེ་
འདོད་ཐམས་ཅད་འབད་མེད་དུ་སྟེར་བའི་བྱེད་པོ་སྟེ་ཡིད་བཞིན་གྱི་ནོར་བུ་ལྟ་བུའི་
དྲིན་གྱིས་བསྐྱང་བ་སྟེ་ཡོན་ཏན་དང་བཀའ་དྲིན་ཚད་མེད་པ་ཡོན་ཏན་རིན་པོ་ཆེའི་
མཛོད་སོགས་ལས་གསུངས་སོ། །དེ་ལྟ་བུའི་བླ་མ་དམ་པ་བསྟེན་པའི་སྐབས་སུ་སྐྱོ་
སུན་དང་མཉམ་འགྲོགས་བདུད་ཀྱི་དབང་དུ་སྐད་ཅིག་ཙམ་ཡང་མི་ཤོར་བར་ཆོས་
བསྒྲུབ་པ་པོ་ཀུན་གྱི་སྤྱི་ནོར་མི་ཁྲེལ་བ་གསུམ་གྱི་གཞི་བཟུང་། དྲན་ཤེས་བག་ཡོད་
དང་ལྡན་པས་རང་སྐྱོན་ཐམས་ཅད་ངོས་ཟིན་པར་བྱ་ཞིང༌། ཁྱད་པར་དུ་བླ་མ་དང་
མཆེད་ལྕམ་གྱི་ཐུགས་དང་འགལ་བའི་ལས། བཟེ་རེ་དང་ཁོང་ཁྲོ་ཆེ་བས་སུ་དང་
སྤྱོད་ལམ་མི་མཐུན་པ་དང༌། རང་འདོད་ངན་ཤེས་ཆེ་བས་གཞན་དང་བློ་གྲོས་མི་
མཐུན་པ་དང༌། ཀོ་ལོང་དང་ཟུར་ཟ་ཆེ་བས་ཚིག་ལ་བཟོད་སྲན་མེད་པ་དེ་ལྟ་བུའི་
སྐྱོན་རང་རྒྱུད་ལ་ཡང་ཡང་བརྟགས་ཤིང་ཡུལ་ཕུད། ཆོས་མཐུན་གྱི་ཡོན་ཏན་གོང་
འཕེལ་ལ་བསླབ་དགོས་སོ། །ལས་དང་པོ་རྣམས་ཀྱིས་རང་སྐྱོན་ངོས་ཟིན་ན་ཡོན་
ཏན་ཆེ་ཤོས་ཡིན་པས་སྤྱོད་ལམ་ཀུན་ཏུ་རང་ལ་བརྟགས་ཤིང་། བསམ་སྤྱོད་ངན་པ་
གང་བྱུང་ཐམས་ཅད། ཕག་སྣར་གཏུན་བུ་བརྡེག་པ་ལྟ་བུའི་ཕྲ་ཞིང་ཕྲ་བ་ནས་སྤང་ཅི་
ཐུབ་བྱས་ན་མཐར་ཕྱེ་ཐུག་ལ་རྡོར་བཏབ་པའི་དཔེ་རང་རྒྱུད་ཆོས་དང་འདྲེས་ནས་
ཡོན་ཏན་གོང་འཕེལ་དུ་འགྲོའོ། །གོང་མོས་ལྟར་བླ་མ་དམ་པ་ནི་མདོ་སྔགས་གང་
ནས་ཀྱང་སངས་རྒྱས་ཀྱི་སྤྲུལ་པ་ཡིན་པར་ལུང་བསྟན་པ་དང་། མཛད་པ་ཡང་སངས་
རྒྱས་ཀྱི་མཛད་པ་དང་ཐ་མི་དད་པས་སྐྱབས་གནས་རྒྱ་མཚོའི་སྤྱི་དཔལ་ཆེན་པོ་ཡིན་
པའི་རྒྱུ་མཚན་ཤེས་པས་ཡོན་ཏན་གྱི་ངོས་ནས་སངས་རྒྱས་དངོས་དང་། བཀའ་
-176 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
དྲིན་གྱི་ངོས་ནས་སངས་རྒྱས་སྟོང་ལས་ཀྱང་ལྷག་པའི་ངེས་ཤེས་བསྐྱེད། རྣམ་པ་
ཀུན་ཏུ་དེ་ལྟ་བུའི་བླ་མ་སྐད་ཅིག་ཀྱང་མི་བརྗེད་པའི་དྲན་ཤེས་དང་ལྡན་པས་སྐྱིད་
སྡུག་གི་སྣང་བ་གང་བྱུང་བླ་མའི་ཕྲིན་ལས་ཡིན་པར་ཤེས་པས་སྙིང་ནས་གསོལ་བ་
འདེབས་པ་དང་བཞི་པོ་འདི་བླ་མའི་རྣལ་འབྱོར་ཞེས་པའི་དོན་དེ་ཡིན་པས། དེ་ལྟ་
བུ་དང་ལྡན་པའི་གང་ཟག་གིས་མ་སྒྲུབ་ཀྱང་ཕྲིན་ལས་རྣམ་བཞི་ལྷུན་གྱིས་གྲུབ་པ་
དང༌། མི་འདོད་ཀྱང་འདུ་བ་རྣམ་གསུམ་ཤུགས་ཀྱིས་འདུ་ཞིང་། མ་འབད་ཀྱང་
མཆོག་གི་དངོས་གྲུབ་མྱུར་དུ་ཐོབ་པ་སོགས་ཕན་པའི་ཡོན་ཏན་བསམ་གྱིས་མི་ཁྱབ་
བོ། །དེའི་ལམ་ཟབ་མོ་རྣལ་འབྱོར་གསུམ་གྱི་སྒོ་ནས་ཉམས་སུ་ལེན་པ་ལ་ཐུན་མོང་
དང་ཁྱད་པར་གཉིས། དང་པོ་ལ་ལྔ། བདག་དང་ཚོགས་ཞིང་གསལ་གདབ་པ།
སྤྱན་དྲངས་ཤིང་དམ་ཡེ་བསྲེ་བ། དོན་དམ་པའི་ཡན་ལག་བདུན་པ་འབུལ་བ། ཕུར་
ཚུགས་སུ་གསོལ་བ་གདབ་པ། རྗེས་དབང་བཞི་བླང་བའོ། །དང་པོ། ཆོས་ཉིད་ཀ་
དག་སྟོང་ཞིང་བདག་མེད་པ་ལ་ལྷུན་གྲུབ་ཀྱི་སྣང་ཆར་ཆུ་ལ་ཉ་ལྡང་བ་ལྟ་བུའི་
གསལ་གདབ་པ་ནི། ཀ་དག་གི་ངང་ལ་སོགས། སིབ་སིབ་ཐིམ་པར་མོས། གཉིས་
པ་ནི། མོས་གུས་གདུངས་ཤུགས་དྲག་པོས་སྙན་པའི་དབྱངས་བཅས། ཨཱ༔ ངོ་བོ་
ཆོས་སྐུའི་གཞལ་ཡས་ནས། །སོགས། དབང་སྐུར་ཅིག༔ ཨོཾ་ཨཱཧཱུྃ། བཛྲ་གུ་རུ་བི་མ་
ལ་མི་ཏྲ་ཧཱུྃ་ཧཱུྃ༔ ཞེས་བརྗོད་པའི་རྐྱེན་གྱིས་དམ་ཡེ་གཉིས་མེད་ཆུ་ལ་ཆུ་བཞག་པ་
ལྟར་དུ་གྱུར་བར་མོས། དེ་ཡང་སྣང་ཚུལ་ཙམ་ལས་ཡེ་ནས་ཐ་དད་མེད་པར་ཡེ་ཤེས་
ཆེན་པོའི་རོལ་པར་ཤེས་པས། ཧཱུྃ་ཧཱུྃ་ཧཱུྃ་ཧཱུྃ་ཧཱུྃ། ཞེས་བྱིན་བསྡུ། གསུམ་པ་ནི། ལས་
དང་པོ་པས་བདག་དང་སེམས་ཅན་འཇུག་པ་གཅིག་པས་ཕྱག་འཚལ་བ་སོགས་ནི་
གཞན་དུ་ཤེས་པར་བྱ་ལ། རང་ལུགས་ཀྱི་དོན་ལ་རྣལ་འབྱོར་པ་དག་གི་ཚིག་དང་
མཐུན་པར་ངེས་ཤེས་བསྐྱེད་དེ། ཨཱ༔ སྣང་བཞི་མཐར་ཕྱིན་བླ་མ་ལ༔ ཞེས་སོགས་
བརྗོད་དོ། །བཞི་པ་ནི། འོད་གསལ་སྣང་བཞི་མཐར་ཕྱིན་ནས༔ ཞེས་སོགས་
གདུངས་པའི་དབྱངས་དང་བཅས་ཏེ་གསོལ་བ་ཡང་ཡང་གདབ། བྱིན་བརླབ་རྒྱུད་
-177-



ལྕེ་བཙུན་སྙིང་ཐིག་གླིFཤོ
བསྐུལ་གྱི་མཚན་སྔགས། ཨོཾ་ཨཱཧཱུྃ། གུ་རུ་བི་མ་ལ་མི་ཏྲ་ཧཱུྃ་ཧཱུྃ༔ ཞེས་ངག་བཟླས་
དང་ཡིད་བཟླས་གང་རུང་བརྒྱ་རེའི་མཚམས་སུ་གོང་གི་གསོལ་འདེབས་ཚར་རེ་བྱ།
འདི་སྐབས་སེམས་གཞན་དུ་མི་གཡེང་བ་དང༌། སྔགས་སྒྲ་དག་པ་དང༌། སྨྲ་བ་
བཅད་པ་གལ་ཆེ། མཐར་སྤྲོ་ཞིང་ནུས་ན་བརྒྱུད་པའི་གསོལ་འདེབས་ནི། ཨོཾ་ཨཱཧཱུཾ།
གདོད་མའི་མགོན་པོ་ཀུན་བཟང་ཡབ་ཡུམ་ལ། །ཞེས་སོགས། སྙིང་ཁུང་རུས་པའི་
གཏིང་ནས་ཁ་ཙམ་མིན་པར་བྱིན་བརླབས་འཇུག་པའི་རྟགས་ལུས་བདེ་བས་བ་སྤུ་
གཡོ། སེམས་གདུང་བའི་ཤུགས་ཀྱིས་མིག་ནས་མཆི་མ་ཐོན་པ། མོས་པའི་དབང་
གིས་ཚེ་འདིའི་སྣང་བ་འགགས་ནུས་པ་ལྟ་བུ་མ་བྱུང་བར་གསོལ་བ་གདབ་དགོས་
པར་གསུངས་སོ། །སླར་མོས་གུས་དུང་བ་བྱས་པའི་རྐྱེན་གྱིས་བླ་མས་བདག་ལ་
ལྷག་པར་ཐུགས་བརྩེ་བས་དགོངས་ཏེ་བཞུགས་པར་མོས། ལྔ་པ་རྒྱུད་རྡོ་རྗེ་བཞིའི་
བདག་ཉིད་དུ་སྒྲུབ་པར་བྱེད་པའི་གཞི་དབང་ངམ་ལམ་དབང་གི་གསོལ་བ་འདེབས་
པ་ནི། ཚིག་རིས་དང་མཐུན་པའི་སྒོ་ནས་མོས་གུས་ཤུགས་བསྐྱེད་ལ། བླ་མའི་
དཔྲལ་བའི་ཨོ་ལས་སོགས་གྲུབ་པའི་སྐལ་བ་ཅན་དུ་བྱས་སོ། །ཞེས་ངེས་ཤེས་ཁྱད་
པར་ཅན་དང་ལྡན་པའི་ངང་ནས་སླར་མཚན་སྔགས་སྙིང་པོ་ཡིད་བཟླས་ཅུང་ཟད་བྱ།
ཡིད་ཀྱིས་མཆོད་ཅིང་བསྟོད་དེ། བླ་མ་བི་མ་ལ་འོད་དུ་ཞུ་ནས་རང་གི་སྨིན་མཚམས་
ཀྱི་དགའ་བ་འཁྱིལ་བའི་དབུས་སུ་ཐིག་ལེ་དཀར་པོ་ཨདཀར་གསལ་གྱིས་མཚན་
པ་སྲན་མ་ཙམ་དུ་གྱུར་བར་མོས། གཉིས་པ་བདག་བསྐྱེད་ལ་གསུམ། སྐུ་བསྐྱེད་
རིམ་ཕྱག་རྒྱའི་རྣལ་འབྱོར། གསུང་བཟླས་སྔགས་ཀྱི་རྣལ་འབྱོར ཐུགས་ཏིང་ངེ་
འཛིན་འོད་གསལ་གྱི་རྣལ་འབྱོར་རོ། །དང་པོ། བདག་གི་ཕུང་པོ་དེར་འཛིན་གྱི་རྟོག་
པས་མ་བཅིང་བར། སཾ་ཧེ་ཤྭ་ར་སྐུ་མདོག་བཞུགས་སྟངས་སོགས་སྣང་ལ་རང་
བཞིན་མ་གྲུབ་པ་ཡེ་ཤེས་དམ་པའི་རྣམ་འཕྲུལ་འཇའ་ཚོན་མཁའ་ལ་ཤར་བ་ལྟ་བུའི་
རྣམ་པ་ཤིན་ཏུ་གསལ་བ། ཡེ་ནས་སྐུ་དང་ཡེ་ཤེས་ཐ་དད་མེད་པའི་དོན་ཤེས་པས་
རྣམ་པར་དག་པ། རང་རྒྱུད་པའི་གཉིས་སྣང་བློས་བྱས་ང་ནི་སི་ཧེ་ཤྭ་ར་འོ་ཞེས་པ་
- 178 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
ཙམ་གྱི་ཉེ་ཚེ་བ་མ་ཡིན་པར་སྣང་བཞི་མཐར་ཕྱིན་ཡེ་ཤེས་དམ་པའི་རང་གཟུགས་
སྐྱོན་ཀུན་ཟད་ཡོན་ཏན་ཀུན་རྫོགས་དོན་གྱི་སངས་རྒྱས་སི་ཧེ་ཤྭ་ར་ངའོ་སྙམ་པའི་
ངེས་ཤེས་ཁྱད་པར་ཅན་གྱི་ང་རྒྱལ་དང་ལྡན་པ་ནི་ཇི་སྙེད་པའི་ལྷག་མཐོང་དུ་འདོད་
པ་རང་ལུགས་ཀྱི་བསྐྱེད་རིམ་དེ་ལ་ཡུན་རིང་དུ་མཉམ་པར་བཞག གཉིས་པ་ནི། ལྷ་
སྔགས་ཡེ་ཤེས་ཀྱི་རོལ་པ་ཡིན་པར་ཤེས་པའི་ངང་ནས། ཨོཾ་ཨཱཧཱུྃ་བཛྲ་གུ་རུ་སིཾ་ཧེ་ཤུ་
ར་ཧཱུྃ་ཧཱུྃ་ཧཱུྃ། །
ཞེས་ངག་བཟླས་དལ་བུའི་དབྱངས་དང་བཅས་པས་ཇི་ལྟར་རིག་པར་བཟླ། མཐར་
ཡིད་རྡོ་རྗེའི་བཟླས་པ་ཁོ་ན་བྱ་ཞིང་། གོང་སྨོས་ལྟར་ལྷ་སྔགས་ཡེ་ཤེས་དབྱེར་མེད་
ལ་ངེས་ཤེས་བསྐྱེད་ལ་སེམས་འཛིན་ཅིང་འོད་ཟེར་སྤྲོ་བསྡུས་རྩ་གསུམ་རྒྱལ་བ་རབ་
འབྱམས་ཀྱི་བྱིན་བརླབས་སྐུ་ཕྱག་རྒྱ། གསུང་ཡིག་འབྲུ། ཐུགས་ཕྱག་མཚན་གྱི་རྣམ་
པར་ཆར་དྲག་ཏུ་བབས་པ་ཙམ་སྤྱན་དྲངས་ནས་ཐིག་ལེ་ཨ༔ ཡིག་དང་བཅས་པ་ལ་
ཐིམ། བྱིན་བརླབ་དངོས་གྲུབ་ཐམས་ཅད་ཐོབ་པར་མོས། ཡང་ཁམས་གསུམ་
རིགས་དྲུག་གི་གནས་ཐམས་ཅད་ལ་འོད་ཟེར་ཟླ་བ་ཤར་བ་ལྟར་འཕྲོས་སྣོད་བཅུད་
དག་པའི་ཞིང་དུ་བསྒྱུར་བར་བསམ། མཐར་སྣོད་བཅུད་ཐམས་ཅད་ཧྲིལ་གྱིས་
བསྡུས་ཏེ་རང་ལ་ཐིམ། རང་ཡང་འོད་དུ་བསྡུས་ཏེ་སྨིན་མཚམས་ཀྱི་ཨ་ཡིག་ལ་ཐིམ་
པས་ཤིན་ཏུ་འོད་གསལ་བར་བསམ་ལ་རྟོག་པའི་འཕྲོ་འདུ་གང་ཡང་མེད་པར་བཞག
གསུམ་པ་ནི། མཐར་ཨ་ཡིག་ཀྱང་འཇའ་ཚོན་ནམ་མཁར་ཡལ་བ་ལྟར་དམིགས་སུ་
མེད་པའི་ངང་དུ་སྒོ་ལྔའི་ཤེས་པ་བརྒྱ་ཡན་དུ་ལྷོད་ཀྱིས་ཀློད་དེ་རླུང་སེམས་བྲལ་བའི་
གཤིས་ཐོག་ཏུ་ཅོག་གེར་ཡུན་ཅི་གནས་སུ་བཞག རྒྱས་པར་ནང་སྒྲུབ་གསང་བ་དོན་
ཕྲིན་ཆོག་ཁྲིགས་ལྟར་ཤེས་པར་བྱའོ། །སླར་དེ་ལས་ལྡང་བ་ན་གཞི་ལུས་ཞིང་
ཁམས་ཀྱི་བཀོད་པ་དང་བཅས་པ་སྔར་ལྟར་གསལ་གདབ་ལ། དཔལ་ལྡན་རྩ་བའི་
བླ་མ་རིན་པོ་ཆེ་སོགས་ཤཱ་ལོ་ཀ་གཅིག་དང་། དཔལ་ལྡན་བླ་མའི་རྣམ་པར་ཐར་པ་
སོགས་ཤཱ་ལོ་ཀ་གཅིག སྐྱེ་བ་ཀུན་ཏུ་ཡང་དག་བླ་མ་སོགས་ཤུ་ལོ་ཀ་གཅིག གཞན་
-179-



ལྕེ་བཙུན་སྙིང་ཐིག་ལེའི་རྒྱུ་
སྨོན་ལམ་གང་རིགས་སྤྲོ་ན་འདོན་མཐར། རིག་འཛིན་གསང་ལམ་སྣང་བཞི་མཐར་
སོན་ཏེ། །ཟག་པ་རང་ཟད་འབྱུང་བ་རང་སར་དྭངས། །དྲན་པ་རང་གྲོལ་ཟང་ཐལ་
འོད་ཀྱི་ལུས། །སེང་གེ་དབང་ཕྱུག་ཉིད་དང་མཉམ་པར་ཤོག །ཅེས་བདག་གཞན་
སེམས་ཅན་ཐམས་ཅད་ཀྱི་དེ་ལྟ་བུའི་ལམ་མཆོག་མཐར་ཕྱིན་པའི་མོས་འདུན་ཤུགས་
དྲག་པོས་སྨོན་ལམ་ལན་གསུམ་སོགས་སྙིང་ནས་གདབ་པར་བྱའོ། །དེ་ལྟར་ཉམས་
སུ་ལེན་པའི་གང་ཟག་གིས་སྣང་སྤྱོད་ཐམས་ཅད་བླ་མར་ཤེས་པའི་ལམ་ཁྱེར་ལ་
བསླབ་དགོས་པས་འདུག་པའི་དུས་བླ་མ་སྤྱི་བོར་བསྒོམ་སྟེ་གསོལ་བ་གདབ་པའི་
རྟེན་བྱ། འགྲོ་བའི་དུས་སུ་འཕྲོག་པ་གཡས་པར་བསྒོམ་སྟེ་བསྐོར་བ་བྱེད་པའི་རྟེན།
ཟ་འཐུང་གི་ཚེ་བླ་མ་མགྲིན་པར་བསྒོམ་ལ། ཟས་བྱིན་བརླབ་རང་བློ་དང་མཐུན་པར་
བྱ་ཞིང་སྦྱིན་སྲེག་གམ་ནང་གི་ཚོགས་འཁོར་ལྟར་རོལ་བ་དང་། གོས་གསར་བ་ལྟ་བུ་
གྱོན་ཚེ་དང་པོ་བླ་མ་ལ་འབུལ་ཏེ་སླར་རང་ལ་གནང་བའི་མོས་པས་གྱོན་པ་སོགས་
སྒོ་གསུམ་གྱི་བྱ་སྤྱོད་ཐམས་ཅད་བླ་མའི་ཕྱོགས་ཀྱི་ཚོགས་བསགས་ལ་འགྲོ་ངེས་བྱ།
ཚ་གྲང་གང་རུང་ནད་ཀྱིས་ཟིན་ཚེ་ནད་མིག་ཏུ་བླ་མ་བདེ་སྟོང་གི་རང་བཞིན་འོད་ཀྱི་
རྣམ་པ་ནད་ཀྱི་ཟུག་རྔུ་དང་དབྱེར་མེད་ཀྱི་ཚུལ་དུ་གསོལ་བ་བཏབ་པས་སྐུ་ལས་
ཐུགས་རྗེ་ཡེ་ཤེས་ཀྱི་བདུད་རྩི་ཚ་བ་ལ་གྲང་རེག་ཅན་དང་། གྲང་བར་ཚ་བའི་རེག་
བྱ་ཅན་བབས་ཏེ་ཟུག་རྔུ་ཐམས་ཅད་བཅོམ་ནས་དག་ཅིང་བྱང་བར་བསམ་ལ་
དམིགས་མེད་དུ་བཞག དེ་ལྟར་ཡང་ཡང་བྱས་པས་འཕྲལ་རྐྱེན་གྱི་ནད་ལས་གྲོལ་
བར་འགྱུར་རོ། །བྱད་དང་རྒྱལ་གདོན་སོགས་ཉེར་འཚེ་དུས་བླ་མ་དང་དབྱེར་མེད་སྤྱི་
བོར་བསྒོམ་ཞིང་ལམ་དུ་ཁྱེར་ན་གདོན་ལས་གྲོལ་བ་སོགས། མདོར་ན་སྐྱིད་པ་གང་
བྱུང་རང་མཐོང་གི་ང་རྒྱལ་མེད་པ་བླ་མའི་ཐུགས་རྗེར་ཤེས་པ་དང་། སྡུག་བསྔལ་
གང་བྱུང་ཞེ་སྡང་དང་སྤང་བློ་མི་བྱ་བར་བླ་མའི་ཕྲིན་ལས་ཀྱི་ལས་ངན་འཛད་པའི་
ཐབས་ཡིན་སྙམ་པ་སོགས། འདི་ཕྱིའི་བར་དོའི་གནས་སྐབས་ཐམས་ཅད་དུ་རང་
དོན་ཚེ་འདིའི་འདུན་མ་བློས་བཏང་ནས། ཅི་མཛད་ཁྱེད་ཁོ་ན་མཁྱེན་སྙམ་པའི་ཁ་ཞེ་
• 180 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
མེད་པར་བློ་གཏད་བརྟན་པོ་ཡོད་ན་ཡོད་དེས་ཆོག་གི་ཡོན་ཏན་ཡིན་པས་ཅིས་ཀྱང་
གལ་ཆེ་ཞིང༌། ལམ་ཁྱེར་རྒྱས་པ་བླ་མའི་ཞལ་དང་ཁྲིད་རིམ་གཞན་ལས་ཤེས་པར་
བྱའོ། །མཚན་མོ་སྦུབས་འཇུག་གི་རྣལ་འབྱོར་ནི། ཉལ་ཁར་བླ་མ་སྤྱི་བོར་བསྒོམ་ལ་
རྒྱངས་འབོད་ཀྱི་གསོལ་འདེབས་རྒྱས་བསྡུས་ཅི་རིག་དང་། སྤྲོ་ཞིང་ནུས་ན་སེམས་
ཉིད་ངལ་བསོ་ལས་གསུངས་པའི། ཀྱེ་ཀྱེ་བླ་མ་རིན་པོ་ཆེ་སོགས། – འདོན་དོན་
གྱི་བཤགས་པ་འདི་ཤིན་ཏུ་ཟབ་པར་ཡོད་པས་དེ་ལྟར་བྱས་ན་ལེགས། གང་ལྟར་
སེམས་བསྐྱེད་དང་སྨོན་འདུན་བཟང་པོས་བླ་མ་ལ་མོས་གུས་བསྐྱེད་པའི་རྐྱེན་གྱིས་
སྤྱི་བོའི་བླ་མ་རྩ་དབུ་མར་བརྒྱུད་དེ་རང་གི་སྙིང་པདྨ་འདབ་བརྒྱད་དུ་གྱུར་པའི་དབུས་
སུ་དགྱེས་པ་ཆེན་པོས་ཞལ་འཛུམ་མོལ་ལེ། སྤྱན་ཁྲ་ཡེ་རེ་བཞུགས་པར་མོས་པའི་
སྐུའི་འོད་ཟེར་གྱིས་རང་གི་ལུས་ཀྱི་ནང་ཐམས་ཅད་གསལ་ལམ་མེར་གང་བར་
བསམ་ལ། བླ་མའི་ཐུགས་དང་རང་སེམས་དབྱེར་མེད་དུ་བསྲེས་ཏེ་རང་བབས་སུ་
བཞིག་ལ་གཉིད་འགྲོ་ཁར་འོད་ཟེར་དེ་ལུས་ཀྱིས་མ་ཐུབ་པའི་ཚུལ་གྱིས་སྣོད་བཅུད་
ལྷ་དང་ལྷ་མོར་གསལ་བ་ལ་ཕོག་པས་ཐམས་ཅད་འོད་དུ་ཞུ་སྟེ་རང་ལ་ཐིམ། རང་
ཡང་འོད་དུ་ཞུ་སྙིང་གའི་བླ་མ་ལ་ཐིམ། རང་
དེ་ཡང་འོད་དུ་ཞུ་ནས་འོད་གསལ་འདུས་མ་བྱས་པའི་ངང་མདངས་སྐྱོང་བཞིན་་་་་་
གཉིད་ལོག་གོ །སྐབས་སུ་གཉིད་སད་ནས་འཕྲོ་རྒོད་རྒྱ་འབྱམས་སུ་མི་གཏོང་བར་
སྔར་ལྟར་འོད་གསལ་གྱི་ངང་སྐྱོང་བཞིན་གཉིད་ལོག་པས་རྨི་ལམ་གྱི་འོད་གསལ་
ཟིན་པར་འགྱུར་རོ། །ཐོ་རངས་ལྡང་བའི་སྐབས་སུ་ཧར་གྱིས་ལངས་ནས་སྣོད་རུང་
དུ་བྱ་བ་སོགས་གོང་དུ་ཇི་སྐད་བཤད་པ་ལྟར་ཉམས་སུ་ལེན་ནོ། །གསུམ་པ་ལམ་གྱི་
མཐུན་རྐྱེན་དམ་ཚིག་གི་རིམ་པ་ནི། བླ་མ་ཡུན་རིང་དུ་བསྟེན་ན་མཉམ་འགྲོག་བདུད་
ཀྱི་བར་ཆད་དམ་ཚིག་ཉམས་ཆགས་ཀྱི་ཕྱོགས་སྤངས་བླང་ཤེས་དགོས། ཀློང་ཆེན་
རེབ་འབྱམས་ཀྱིས། ཅང་ཤེས་སྐྱེས་བུ་བདུད་ཀྱི་དབང་མི་འགྲོ། །ཞེས་དང་། དང་
པོ་བླ་མ་བརྟགས་ལ་མཁས་པ་དང༌། །བར་དུ་བླ་མ་བརྟེན་ལ་མཁས་པ་དང༌། །ཐ་མ་
- 181-



ཏེ་༡༧༢ ལྕེ་བཙུན་སྙིང་ཐིག་ལོ
དགོངས་སྤྱོད་བསླབ་ལ་མཁས་པ་ཡི། །སྐྱེས་བུ་དེ་ནི་ཡང་དག་ལམ་ལ་འགྲོ། །ཞེས་
གསུངས་པ་ལྟར། ཐུན་མོང་ཀུན་སློང་ཀུན་སྤྱོད་ནས་བཟུང་སྤང་བླང་གི་གནས་འགྲོ་
ལུགས་སྡོད་ཚུགས་ཚུན་ཆད་བླ་མས་གང་གསུང་ངོས་ལྐོག་ཏུ་མ་སོང་བར་ལག་ལེན་
དུ་ཐེབས་ངེས་མ་བྱས་ན་བླ་མ་མིག་དྲེད། གདམས་ངག་རྣ་དྲེད་དུ་སོང་ནས་དམ་
འདྲེས་ངན་པའི་རྒྱུ་བསགས་པ་ལས་འགྲོ་ས་གཞན་མེད། ཨོ་རྒྱན་ཆེན་པོས། ཆོས་
སྨྲས་གོ་དྲེད་ཁྱེར་བའི་འཁོར་མི་བསྟེན། །དམ་ཚིག་ཚོད་ཡོད་བྱ་བའི་གྲོགས་མི་
འགྲོགས། ། |:ཀྱི ང བ ་ཉན་རྒྱུ་དང་་་་་ :rjp: *
ཞེས་གསུང་པའི་དོན་ཚེ་འདིའི་བྱ་བ་རྒྱང་བསྲིང་སྟེ་ཆོས་དང་རང་སེམས་འདྲེས་པ་
ཞིག་གལ་ཆེ་བས། རབ་དབེན་པའི་རི་ལ་སྒྲུབ་པའི་རྒྱལ་མཚན་ཚུགས་ནས་ཚེ་ཧྲིལ་
པོ་ཉམས་ལེན་ལ་གཞོལ་བ་དང་། འབྲིང་རང་ཉིད་མི་སྲུང་ཞིང་སྒོ་གསུམ་བླ་མའི་
བྲན་དུ་འབུལ་ནས་ཐུགས་མཐུན་གྱི་བྱ་བ། ཐ་ན་གཟིམ་ཁང་སོགས་བཞུགས་
གནས་ཕྱག་དར་ཙམ་དང་མངག་གཞུག་བང་མི་ཡན་ཆད་ཅི་འགྲུབ་དང༌། ཕྱག་
བསྐོར་སྒྲིབ་སྦྱང་། རྒན་རིམ་དང་མཆེད་ལྕམ་ལ་བཀུར་སྟིས་མཚོན་ཆོས་མཐུན་གྱི་
བྱ་བ་ཁོ་ན་ལ་བརྩོན་པར་བྱ། བླ་མའི་ཞབས་འབྲིང་ལྟ་བུར་གྱུར་ཚེ་མཉམ་འགྲོགས་
ཀྱི་བདུད། བླ་མ་མི་རུ་བཟུང་བའི་ལོག་ལྟ་སྤངས་ཏེ་སྐྱོ་སུན་མེད་པར་སྤྲོ་བཞིན་དུ་
བརྗེ་ངས་དང་ཇི་མི་སྙམ་པའི་དབང་དུ་སྐད་ཅིག་ཀྱང་མི་བཏང་བར་སྤང་བླང་གི་ཁེ་
ཉེན་ཤེས་དགོས་པས་དེ་རིམ་བང་ལུང་གི་སྒོ་ནས་སྟོན་ཏེ། རང་བྱུང་རང་ཤར་གྱི་
རྒྱུད་ལས། བླ་མའི་གདོང་ནས་འགྲོ་མི་བྱ། །ཅིའི་ཕྱིར་ཁྲེལ་ནས་རྒྱབ་ཕྱོགས་འདྲ།
།ཆོས་མེད་དུད་འགྲོའི་གནས་སུ་སྐྱེ། །བླ་མའི་གཞུག་ནས་འགྲོ་མི་བྱ། །ཅིའི་ཕྱིར་
ཞབས་རྗེས་གནོན་པའོ། །དབུ་ཡི་གྲིབ་མ་མནན་མི་བྱ། །ཅིའི་ཕྱིར་ཁྱད་དུ་བསད་པ་
ཡིན། །ངུ་འབོད་ཆེན་པོའི་དམྱལ་བར་ལྷུང་། །དབུ་སྐ་རྡོག་བས་བརྫི་མི་བྱ། །ཅིའི་
ཕྱིར་སངས་རྒྱས་གཤུངས་དང་འདྲ། །ཐིག་ནག་འདྲི་བའི་དམྱལ་བར་སྐྱེ། །དབུ་སྔས་
བཞུགས་གདན་བརྗེ་མི་བྱ། །ཅིའི་ཕྱིར་སངས་རྒྱས་བླ་མེད་སྨད། །ཤལ་མ་རི་ལ་
- 182 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
འཛེགས་པར་སྐྱེ། །སྐུ་ལ་མཐོ་ཡིས་གཞལ་མི་བྱ། །ཅིའི་ཕྱིར་ཞེན་པས་བརྒྱབ་དང་
མཚུངས། །མདུང་ཐུང་སུམ་བརྒྱས་འཇོམས་པར་འགྱུར། །བླ་མའི་བཞེངས་ཕྱག་
ཚུར་མི་བླངས། །མཐོ་རིས་ཐར་པའི་ལམ་སྣ་འགགས། །འདུ་ཤེས་མེད་པའི་དམྱལ་
བར་སྐྱེ། །ཟབ་མོའི་མན་ངག་ཚིགས་གསུམ་ཡང་། །མཉན་ནས་དེ་ཡི་གོང་དུ་མིན།
།ཤེས་རབ་འཆལ་བའི་འདམ་ལ་འཛུད། །བླ་མའི་ཞལ་དུ་མ་གསོལ་བར། །ལོངས་
སྤྱོད་ཟས་ལ་ཕུད་བཅད་ན། །ཤ་ཁྲག་འབར་བའི་ལུས་སུ་སྐྱེ། །གཞན་ཡང་བཞེངས་
ཚེ་བསྡད་པ་ན། །མགོ་ལུས་འབྲལ་བའི་གནས་སུ་སྐྱེ། །བཞུགས་ཚེ་གདན་ལ་
བསྡད་པ་ནི། །དམྱལ་བ་མགོ་འཕྱང་གནས་སུ་སྐྱེ། །དེ་རྣམས་སྐུ་ཡི་དམ་ཚིག་བཅུ།
།ཉམས་ན་བསྐལ་པ་ཆེན་པོ་གཅིག །ཚ་གྲང་ལས་ཀྱི་དམྱལ་བར་སྐྱེ། །ཉམས་པ་
བསྐང་ན་མཆོད་རྟེན་བཞེངས། །བུམ་པར་བླ་མའི་སྐུ་གཟུགས་བཞེངས། །མཆོད་
ཅིང་བསྐོར་བ་རྒྱུན་མི་བཅད། །ཅེས་སོ། །ངག་གི་སྒོ་ནས་དམ་བཅུ་སྲུང་། །བླ་མ་
སངས་རྒྱས་ཀུན་ལས་ལྷག །དེ་ལ་རྟོག་བཅས་བྱ་མི་རུང་། །རྒྱབ་ནས་འཕྱ་གཏམ་
ཟེར་བ་དེ། །སངས་རྒྱས་རྒྱབ་ཀྱིས་ཕྱོགས་པ་ཡིན། །འབྲས་བུ་མེད་པར་ངན་སོང་
ལྟུང་། །ལུས་རུལ་འགུལ་འགགས་ནད་ཀྱིས་འདེབས། །བླ་མ་བླུན་ཞེས་བརྗོད་མི་
རུང༌། །བརྗོད་ན་སྐལ་པ་ཕྲ་མོ་གཅིག །བྱང་ཆུབ་ལམ་དང་འཕྲད་མི་སྲིད། །བླ་མ་
ཟོག་ཆེ་བྱ་མི་རུང་། །རལ་གྲི་སོ་མས་ལྕེ་གཏུབ་ནས། །ལྐུགས་པའི་གནས་སུ་སྐྱེ་
བར་འགྱུར། །བླ་མ་རྡོ་རྗེ་སློབ་དཔོན་ལ། །ཞེ་ལ་འབབ་པའི་ཚིག་མི་སྨྲ། །སྨྲས་ན་རི་
འཐབ་བར་དུ་སྐྱེ། །ལེགས་པར་གསུངས་པའི་བཀའ་མི་བཅག །བཅག་ན་མནར་
མེད་གནས་སུ་སྐྱེ། ། ར །རྫོགས་
ངག་ཚིག་བརླངས་པོས་ཞེ་འགེམས་ན། །འོད་དོད་འབོད་པའི་་་་་་་་་་་་་་་་་་
གནས་ངན་དུ། །བསྐལ་པ་སྟོང་ཕྲག་དྲུང་ཏུ་གནས། །སྨྲས་པའི་ཚིག་ལ་མི་གནས་
པར། །སྡུག་བསྔལ་ལས་ལ་ཡུན་རིང་སྤྱོད། །སྒྲོ་སྐུར་མང་པོ་འདོགས་པ་དེ། །དགེ་
སློང་འབུག་ཕྲག་བསད་དང་མཉམ། །མནར་མེད་དམྱལ་བ་ཁོ་ནར་ལྷུང་། །ཁྱོད་
- 183 -



་་་་ལྕེ་བཙུན་སྙིང་ཐིག་ཆ་ཕྱོགས་
བས་ང་བཟང་ཟེར་བ་དེ། །དམྱལ་བར་བསྐལ་པ་ཡུན་རིང་གནས། །དམོད་པའི་
གཡོ་སྒྱུ་སྣ་ཚོགས་སྨྲ། །རྟག་ཏུ་སྐེ་བཅད་དམྱལ་བར་ལྟུང་། །དེ་ཡང་སྐུ་ཡི་དམ་ཚིག་
ཡིན། །སྐུ་ཡང་ཡིན་ལ་གསུང་ཡང་ཡིན་པ་ཤེས་པར་བྱ། མཆན། ཉམས་པ་སྐོང་ན་གཟུང་
སྔགས་འབུམ། །བྲིས་ལ་མཆོད་རྟེན་ནང་དུ་གཞུག །དྲིལ་བུ་ཟུང་འབྲེལ་མང་དུ་
བཏགས། །ཞེས་སོ། །ཡིད་ཀྱི་སྒོ་ནས་དམ་བཅུ་སྲུང་། །བླ་མའི་དཀོར་ལ་བརྣབ་
སེམས་བྱེད། །ཡི་དྭགས་གནས་སུ་བསྐལ་པ་གཉིས། །བཀྲེས་སྐོམ་མི་བཟད་མྱོང་
བར་འགྱུར། །བླ་མ་དག་ལ་འགྲན་སེམས་བྱེད། །འཁོར་བའི་གཅོང་རོང་ཐར་མེད་
དུ། །ཆོས་སྤྱོད་བརྩོན་ཡང་སྐྱེ་བར་འགྱུར། །ཞེ་འགྲེས་པ་ཡི་སེམས་བྱེད་ན། །རལ་
གྲིས་གཅོད་པའི་དམྱལ་བར་སྐྱེ། །རྡོ་རྗེ་སློབ་དཔོན་འདོད་ཆགས་ཆེ། །སེམས་ན་
ངན་སོང་ཀུན་ཏུ་འཁྱམས། །རྡོ་རྗེ་སློབ་དཔོན་ཞེ་སྡང་ཆེ། །སེམས་ན་དམྱལ་བ་དྲུག་
ཅུར་འཚོད། །རྡོ་རྗེ་སློབ་དཔོན་འདུ་ཤེས་ཆུང་། །སེམས་ན་ངུ་འབོད་དམྱལ་བར་སྐྱེ།
།རྡོ་རྗེ་སློབ་དཔོན་བྲོད་པ་ཆེ། །སེམས་ན་མནར་མེད་དམྱལ་བར་སྐྱེ། །རྡོ་རྗེ་སློབ་
དཔོན་ང་རྒྱལ་ཆེ། །སེམས་ན་མཐའ་འཁོབ་གནས་སུ་སྐྱེ། །རྡོ་རྗེ་སློབ་དཔོན་ཁས་
ཞན་དུ། །སེམས་ན་བླ་མེད་ལམ་མི་རྙེད། །རྡོ་རྗེ་སློབ་དཔོན་རྐྱེན་བཞིར་རྐྱེན་བཞི་ནི།
བླ་མ་འདི་འཇིག་རྟེན་གྱི་བྱ་བ་མི་མཁས་སྙམ་པ་དང༌། རང་བས་ན་ཚོད་གཞོན་སྙམ་པ་དང་།་་་་་་
གཟའ་ཚོ་དང་ཉེ་འབྲེལ་ཡིན་སྙམ་པ་དང་། རང་བས་རིགས་དམན་པ་ཡིན་སྙམ་པ་སྟེ་ལོག་པའི་འདུ་
ཤེས་བཞིའོ། །མཆན།སེམས། །རྟག་ཏུ་བསམ་ངན་མཚངས་འབྲུ་བ། །ལྷ་ཀླུ་གདུག་
པས་སྲོག་བཅད་ན། །མྱུར་དུ་དམྱལ་བའི་གནས་སུ་ལྷུང་། །འདི་ཡང་སྐུ་ཡི་སྐུ་ཡང་
ཡིན་ལ་ཐུགས་ཀྱང་ཡིན་པར་ཤེས་དགོས། མཆན། དམ་ཚིག་ཡིན། །ཉམས་པ་གསོ་ན་
མཚན་གྱི་མཐར། །གསོལ་འདེབས་བསྟོད་པ་བྲིས་པ་འབུམ། །བཤགས་པའི་ཚིག་
བྲིས་འབུལ་ཐེར་གཞུག །ལོ་ཟླ་དུས་མཆོད་རྒྱུན་དུ་བཟུང༌། །ཞེས་སོ། །དེ་ལྟར་
ཉེས་དམིགས་ཤེས་པ་དང་ཉམས་ན་བཤགས་པ་གལ་ཆེའོ། །གལ་ཏེ་བླ་མ་
གཤེགས་པའི་དུས་སུ་ཡང་དམ་ཚིག་སྲུང་དགོས་པ་ནི། དེ་ཉིད་ལས། གཤེགས་ནི་
- 184 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
འདས་པའི་མཆོད་པ་འབུལ། །བཞུགས་ན་མཉེས་པའི་མཆོད་པ་འབུལ། །
གཤེགས་ནས་འདས་མཆོད་མི་འབུལ་ན། །རྩ་བའི་ཉམས་པ་ཆེན་པོ་སྟེ། །ངན་
སོང་གནས་ནས་ཐར་མི་སྲིད། །དེ་དག་ཉམས་ན་བླ་མའི་སྐུ། །བརྒྱ་རྩ་བཞེངས་ལ་
མཆོད་པ་གསུམ། །
རྒྱུན་མི་ཆད་པ་ཟླ་དྲུག་འབུལ། །སྐུ་ཡི་མཆོད་པ་ཕྱག་འཚལ་འབུམ། །གསུང་གི་
མཆོད་པ་བཤགས་པ་སྟོང་། ། དྲི་མེད་བཤགས་རྒྱུད་སོགས། མཆན། ཐུགས་ཀྱི་མཆོད་པ་
མར་མེ་བརྒྱ། །དང་པོ་ཟླ་བ་དྲུག་ཏུ་འབུལ། །ཕྱིན་ཆད་དུས་ཀྱི་མཆོད་པ་བཟུང་།།
ཞེས་སོ། །བླ་མ་བརྟུལ་ཞུགས་པའམ་ཁྱིམ་པ་ལྟ་བུ་ཡིན་ན། ཡུམ་དང་བླ་མར་
བཀུར་སྟི་སོགས་འདྲ་འདྲ་དགོས་པ་དང་། རིགས་ཀྱི་སྲས་དང་སྲས་མོ་ལྟ་བུ་ལ་དེ་
དང་ཕྱོགས་འདྲ་ཙམ་དང་། ནང་འདྲེས་ཀྱི་རྡོ་རྗེ་མཆེད་ལྕམ་ལ་ཡང་དེའི་སུམ་ཆ་ཙམ་
ལུས་ཀྱིས་ཞེས་དང་གུས་པ། ངག་གིས་ཆེ་བརྗོད་དང་བསྟོད་ཚིག ཡིད་ཀྱིས་བརྩེ་
གདུང་དང་དད་མོས་བཅས་དགོས་པ་ནི། དེ་ཉིད་ལས། བླ་མའི་ཡུམ་དང་སྲས་པོ་
དང༌། །མཆེད་ལྕམ་ལ་ཡང་རིམ་པ་ལྟར། །མཉམ་དང་འདྲ་དང་སུམ་ཆ་ཡིས། །
བཀུར་སྟི་རིམ་གྲོ་བརྩོན་པར་གྱིས། །ཉམས་ན་བཤགས་པ་བརྒྱ་རྩ་འབུལ། །ཞེས་
སོ། ། ད་
དེ་ལྟ་བུའི་ཉེས་པ་དེ་དཔེར་ན་རང་ལོ་བཅོ་ལྔ་ཙམ་ཡིན་པའི་དབང་དུ་བྱས་ན་ལན་
གྲངས་བདུན་ནམ་བཅུ་ཙམ་འགྱོད་སྡོམ་དྲག་པོས་བཤགས་ན་སོར་ཆུད་ལ། རང་གི་
ལོ་གྲངས་ལས་བརྒལ་ན་བཤགས་ཡུལ་མེད་པ་ནི། དམ་ཚིག་བཀོད་པའི་རྒྱུད་ལས།
གལ་ཏེ་བླ་མ་བརྙས་པའི་མིས། །ལན་གྲངས་བདུན་ནམ་བཅུ་དག་ལ། །འགྱོད་པ་
བྱས་ཏེ་བཤགས་པས་འབྱངས། །རང་ལོ་འདས་ནས་བཤགས་པའི་ཡུལ། །རྡོ་རྗེ་
སེམས་དཔས་མ་གནང་ངོ༌། །ཞེས་ཉམས་པའི་ཉེས་དམིགས་དང་། ཚུལ་བཞིན་སྲུང་
ནས་བརྟེན་པའི་ཕན་ཡོན་ནི། སྒྲོན་གསལ་ལས། རིགས་ཀྱི་བུ་སངས་རྒྱས་བཅོམ་
ལྡན་འདས་ཕྱོགས་བཅུ་ན་ཇི་སྙེད་བཞུགས་པ་དང་། སངས་རྒྱས་བཅོམ་ལྡན་འདས་
- 185-



1:: ལྕེ་བཙུན་སྙིང་ཐིག་སྤྱིའི་
དེ་རྣམས་ཀྱི་སྐུ་དང་གསུང་དང་ཐུགས་རྡོ་རྗེ་ལས་བྱུང་བའི་བསོད་ནམས་ཀྱི་ཕུང་པོ་
ཇི་སྙེད་པ་དེ་བས་ཀྱང་། སློབ་དཔོན་གྱི་བ་སྤུའི་བུ་ག་གཅིག་གི་བསོད་ནམས་ཁྱད་དུ་
འཕགས་སོ། །ཞེས་དང་། རྒྱུད་ལས། གང་གིས་ལྷ་སྐུ་འབུམ་ཕྲག་བསྒོམས་པ་
ལས། །བླ་མའི་སྐུ་ལ་དམིགས་པ་མ་ལོག་ན། །བརྒྱ་ཕྲག་སྟོང་གི་ཆར་ཡང་མི་འགྲོ་
ལ། །བསྙེན་སྒྲུབ་བཟླས་པ་ས་ཡ་དུང་ཕྱིར་ལས། །བླ་མར་གསོལ་འདེབས་ལན་
གསུམ་བརྩོན་གྱུར་ན། །ནུས་པ་འབུམ་ཕྲག་ཆར་ཡང་མི་ཉེ་ཞིང་། །གང་ཞིག་རྫོགས་
རིམ་བསྐལ་བར་བསྒོམས་པ་བས། །བླ་མ་རང་སེམས་དཀྱིལ་དུ་ཤར་ཙམ་གྱི། །
སྟོང་ཕྲག་ཉི་ཤུའི་ཆར་ཡང་མི་ཕོད་དོ། །ཞེས་དང་། ཐ་མ་ཟང་ཟིང་གི་དངོས་པོ་ཕུལ་
བའི་ཕན་ཡོན་ཀྱང༌། རྡོ་རྗེ་མེ་ལྕེའི་རྒྱུད་ལས། བླ་མ་ཉིད་དང་བླ་མའི་འཁོར། །ཉེ་
འཁོར་གཡོག་དང་བཅས་པ་ལ། །གསེར་ལ་སོགས་པའི་ཡོན་ཕུལ་ན། །སངས་རྒྱས་
ཞིང་ཁམས་བརྗོད་མེད་པའི། །གཙོ་འཁོར་སྟོང་ཕྲག་གྲངས་མེད་ལ། །བསྙེན་
བཀུར་མཆོད་པ་གྲངས་མང་བས། །བསོད་ནམས་འདིར་ནི་ཆར་མི་ཕོད། །་་་༌་་་
ཅེས་དང་། གཞན་བླ་མའི་ཞལ་ནས་འདི་ལྟར་གྱིས་ཞེས་པའི་ལས་དང་བྱ་བ་གང་
བཅོལ་ཡང་དཀའ་ཚེགས་སོགས་ལ་བཟོད་དེ་དང་དུ་ལེན་ནུས་ན་དེའི་ཕན་ཡོན་་་་་་
ཡང༌། མདོ་དགོངས་འདུས་ལས། བཀའ་ཟུར་མི་གཅོག་ཆོས་སྲུང་ན། །ཆོས་སྐྱོང་
སྲུང་མ་མཐུ་ཆེན་རྣམས། །བུ་བཞིན་རྟག་ཏུ་སྲུང་བར་བྱེད། །ཅེས་སོ། །གཞན་ཡང་
བཀའ་བཀྱོན་དྲག་པོས་ཚར་བཅད་པ་དང་། ཕྱག་འཇུག་གནང་བའང་རང་གི་ལས་
ངན་མཛད་པའི་དོན་དང་། གདོན་བགེགས་འདུལ་བའི་ཐབས་ཡིན་པས་བཀའ་དྲིན་
ཆེ་སྙམ་པ་མ་གཏོགས་ལོགས་པར་མི་བལྟ། རྒྱུད་དོན་མདོར་བསྡུས་ལས། དེ་ཕྱིར་
བླ་མའི་རྣམ་ཐར་ལ། །ལོག་ལྟ་སྐྱེ་ན་ཐར་ལམ་འགགས། །འགྲོ་འདུལ་ཐབས་
མཁས་སྤྱོད་པས་ཏེ། །བརྡའ་དང་ཐབས་སུ་ཤེས་པར་བྱ། །ཞེས་གསུངས་པ་ལྟར།
ཅི་མཛད་ལེགས་མཐོང་ལས་མཛད་སྤྱོད་གང་ལ་རྟོག་དཔྱོད་མི་མང་། བརྟགས་ཤིང་
དཔྱད་ཚེ་རང་རེ་སོ་སྐྱེ་བློ་མིག་མ་དག་པས། དཔེར་ན་བདག་ཅག་གི་སྟོན་པའི་
- 186 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
གསང་གསུམ་བསམ་གྱིས་མི་ཁྱབ་པ་ལའང་མཐོང་ཚུལ་མི་འདྲ་བ་དུ་མ་དང༌། ཁྱད་
པར་དུ་ཕྱི་རོལ་མུ་སྟེགས་པ་དང་ལྷས་བྱིན་སོགས་ཀྱིས་གང་མཛད་གང་སྤྱོད་སྐྱོན་དུ་
མཐོང་བའི་གཏམ་རྒྱུད་དང་། སངས་རྒྱས་གཉིས་པ་ཨོ་རྒྱན་ཆེན་པོ་ལའང་ད་ལྟའི་
བར་དུ་ཆགས་སྡང་ལོག་རྟོག་མི་བཟད་པའི་བདུད་ཀྱི་ཁེང་ཚིག་མང་པོ་སྒྲོགས་ན་
གཞན་ལྟ་ཅི། རང་རྒྱུད་ལ་ཆོས་ཀྱི་སྣང་བ་གོང་འཕེལ་མ་བྱུང་གི་བར་དུ་དག་པའི་
སྣང་བ་སྐྱེ་དཀའ་ལ། ཁྱད་པར་དུ་ད་ལྟ་དུས་དབང་གིས་ལས་ངན་འགྲོ་བ་མང་པོ་
དུས་གཅིག་ལ་འཚོགས་པའི་དུས་ཡིན་པར་གསུང་པ་དུས་ལ་བབས་པ་ལྟ་བུའི་
བཟང་པོ་ལ་ངན་པའི་སྐྱོན་བཀལ། ངན་པ་ལ་བཟང་པོར་སྒྲོ་བཏགས། ཐམས་ཅད་
ལོག་ལམ་དུ་ཞུགས་པའི་མཐུ་དང་། བདུས་ཐབས་མཁས། ཆོས་ལ་བར་ཆད་མང་།
ལམ་ཡང་དག་པ་ལ་བཞུགས་ནས་གནས་ལུགས་དོན་གྱི་རྣལ་འབྱོར་ལ་གཞོལ་བ་
དག་ལ་ཐེ་ཚོམ་སོགས་བདུད་ཀྱི་བར་ཆད་མང་དུ་འབྱུང་བར་འགྱུར་བ་ནི། ཤེལ་གྱི་
ཁང་བུ་བརྩེགས་པའི་རྒྱུད་ལས། གསང་སྔགས་རྣམ་འབྱོར་བརྩོན་པ་ནི། །བདུད་
རྣམས་མོས་པ་བསྒྱུར་བ་ཡིས། །དམ་ཚིག་ཉེས་པ་རྣམ་པར་བརྩམ། །དེ་བས་རབ་ཏུ་
བསྒྲིམ་པར་བྱ། །ཞེས་སོ། །
དེ་ལྟ་བུའི་དམ་ཚིག་ཉམས་པའི་རྒྱུ་དང་རྐྱེན་ནི། མཁའ་འགྲོ་སྡོམ་པའི་རྒྱུད་ལས།
མི་ཤེས་པ་དང་བག་མེད་དང་། །ཉོན་མོངས་མང་དང་མ་གུས་དང༌། །བརྗེད་ངས་
དྲན་པ་མི་གསལ་དྲུག །འདི་དྲུག་དམ་ཚིག་ཉམས་པའི་རྒྱུ། །ཞེས་གསུངས་པས།
རྒྱུན་དུ་དྲན་ཤེས་བག་ཡོད་ལ་གནས་པས་དམ་ཚིག་དང་སྡོམ་ལ་གཅེས་སྤྲས་དགོས་
པ་ནི། སྡོམ་འབྱུང་ལས། ཅི་སྟེ་དངོས་གྲུབ་མཆོག་འདོད་ན། །སྲོག་ནི་ཡོངས་སུ་
བཏང་ཡང་སླའི། །འཆི་བའི་སྲོག་ལ་བབ་ཀྱང་སླའི། །རྟག་ཏུ་དམ་ཚིག་བསྲུང་བར་
བྱ། །ཞེས་སོ། །བླ་མ་དང་མཆེད་གྲོགས་ཀྱི་མཛད་སྤྱོད་འཁྲུལ་པ་ལྟ་བུའི་མཐོང་
ཐོས་བྱུང་བའི་ཚེ། རང་གི་ལོག་ལྟའི་བློ་མིག་མ་དག་པའི་སྐྱོན་གྱིས་ལམ་གྱི་བརཆད།
དམྱལ་བར་འགྲོ་བའི་སྔ་ལྟས་སུ་ཤེས་པས་དྲན་པ་བརྟེན། །ཁོང་གི་མཛད་སྤྱོད་ཅི་
- 187-



ལྕེ་བཙུན་སྙིང་ཐིག་འོ
དང་ཅི་ལྟ་བུ་ལ་སྐྱོན་ཡོད་པ་ཕར་ཞོག རྨ་བྱས་བཙན་དུག་ཟོས་ན་བཀྲག་དང་ལྷག་
པར་རྒྱས་པ་ལྟར་ངོ་མཚར་ཆེ་སྙམ་པའི་བརྟུལ་ཞུགས་ལ་གནས་པར་བྱ་དགོས་པ་ནི།
རྒྱུད་དོན་མདོར་བསྡུས་ལས། རང་སྣང་བསམ་པ་མ་དག་པས། །མིག་སྐྱོན་ཅན་གྱི་
གངས་ཉིད་ལ། །རྒྱུན་དུ་ནག་པོར་མི་སྲིད་ཀྱང་། །ནག་པོར་དངོས་སུ་མཐོང་དང་
མཚུངས། །ཞེས་གསུངས་པ་ལྟར་རང་སྐྱོན་དུ་ཤེས་པར་བྱ་ལ་དག་སྣང་སྦྱངས། ཞི་
བ་ལྷས། སེམས་སྲུང་བརྟུལ་ཞུགས་མ་གཏོགས་པའི། །བརྟུལ་ཞུགས་མང་པོ་ཅི་
ཞིག་བྱ། །ཞེས་གསུངས་པ་ལྟར་ཐབས་དུ་མའི་སྒོ་ནས་རང་གི་བསམ་སྤྱོད་ལ་
བརྟགས་ཤིང་བླན་པས་ཟིན་པ་གལ་ཆེ་ལ་ལས་དང་པོ་པས་རྣམ་རྟོག་ངན་པ་གང་
བྱུང་སྲུང་དགོས་སོ། །སྦས་པའི་རྣལ་འབྱོར་གྲུབ་པའི་དབང་ཕྱུག་རྣམས་ཀྱི་མཛད་
སྤྱོད་མི་ངེས་པ་དང༌། ལྟ་སྣང་ཙམ་གྱིས་བཟང་ངན་སུས་ཀྱང་ཤེས་མི་འགྱུར། ཡོན་
ཏན་རིན་པོ་ཆེའི་མཛོད་ལས། འཕགས་པའི་ཡུལ་གྱི་དབང་ཕྱུག་ཕལ་མོ་ཆེ། །
གདོལ་བ་གཡུང་པོ་སྡིག་སྤྱོད་ཤན་པའི་ཚུལ། །ཉམས་པ་ལས་ཀྱང་ཤིན་ཏུ་ཉམས་
པར་ཡོད། །ཅེས་སོ། །སྤྱིར་དམ་པ་རྣམས་ཀྱི་མཛད་སྤྱོད་བཟང་ངན་ལ་སུས་ཀྱང་
ཡིན་མིན་ཁ་ཚོན་གཅོད་དཀའ། ཇོ་བོ་སྨྲི་ཏི་ཛྙཱ་ནའི་རྣམ་ཐར་སོགས་སྦས་ཚུལ་དང་
དགོས་ཆེད་ཀྱི་མཛད་པར་ཤེས་ནས་དད་པ་དང་དག་སྣང་སླར་མ་འཕེལ་རུང་བཏང་
སྙོམས་སུ་བཞག རང་དང་བླ་མ་སྨིན་གྲོལ་གྱིས་སྦྲེལ་ཟིན་ཕྱིན་ཆད་རྩ་བའི་བླ་མ་
དངོས་མིན་ཀྱང་ལོག་ལྟ་སྐྱེས་ན་རྩ་བའི་ལྟུང་བ་འབྱུང་ངེས། ཁྱད་པར་དུ་བཀའ་དྲིན་
སུམ་ལྡན་ནམ་རྩ་བའི་བླ་མ་ལ་དག་སྣང་འདི་ལྟར་བྱ། བཀའ་རྒྱུད་གོང་མ་དག་གི་
ཞལ་ནས། མཚན་ལྡན་གྱི་བླ་མ་རིན་ཆེན་འདིས། །གང་མཛད་ཐམས་ཅད་ལེགས་
པ་ཡིན། །ཅི་མཛད་ཐམས་ཅད་ཡོན་ཏན་ཡིན། །མི་གསོད་ཤན་པ་མཛད་ན་ཡང༌།།
དེས་ཁས་འཚེངས་ཤིང་དེ་ཁ་ལེགས། །སེམས་ཅན་ཐུགས་རྗེས་འཛིན་པར་ངེས། །
ལོག་གཡེམ་འཆལ་བའི་ཚུལ་སྟོན་ཡང་། །ཡོན་ཏན་འཕེལ་ཞིང་ཡོན་ཏན་འབྱུང༌། །
ཐབས་ཤེས་ཟུང་འཇུག་ཡིན་པའི་བརྡའ། །རྫུན་གྱིས་གཞན་མགོ་བསྐོར་ན་ཡང་། །
• 188 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
བརྡའ་ཐབས་རྣམ་པ་སྣ་ཚོགས་ཀྱིས། །འགྲོ་ཀུན་ཐར་པའི་ལམ་སྣ་འདྲེན། །རྐུ་
འཕྲོག་ཆོམ་པོ་མཛད་ན་ཡང་། །གཞན་གྱི་ཡོ་བྱད་ཚོགས་སུ་བསྒྱུར། །སྐྱེ་བོའི་ཕོངས་
པ་ཞི་བ་ཡིན། །དོན་ལ་འདི་འདྲའི་བླ་མ་ཡིས། །བཀའ་བཀྱོན་མཛད་ན་དྲགས་
སྔགས་ཡིན། །རྐྱེན་ངན་བར་ཆད་སེལ་བར་ངེས། །བརྡུང་བརྡེགས་མཛད་ན་བྱིན་
རླབས་ཡིན། །དངོས་གྲུབ་ཐམས་ཅད་དེ་ལས་འབྱུང་། །མོས་གུས་ཅན་ཚོ་ཉམས་རེ་
དགའ། །ཞེས་དང་། ཡང་རྒྱུད་དོན་མདོར་བསྡུས་པ་ལས། མི་བརྒྱ་དུས་གཅིག་
བསད་ན་ཡང་། །སངས་རྒྱས་འགྲོ་ལ་ཕན་མཛད་ཉིད། །བཙུན་མོ་བརྒྱ་ལ་རོལ་ན་
ཡང་། །བདེ་ཆེན་ཡེ་ཤེས་ཕྱག་རྒྱ་ཆེ། །ཞེས་པ་ལྟར་སངས་རྒྱས་རྣམས་ཀྱིས་རྫུན་མི་
གསུངས་པས་ན་ཚིག་འདི་རྣམས་གོ་བ་ཆགས་ངེས་བྱས་ནས་དྲན་པས་ཟིན་པར་བྱས་
ཏེ། སྤང་བླང་ལམ་དུ་ཁྱེར་ན་དེའི་མཐུས་མོས་གུས་ལམ་དུ་ལྷོངས་བ་ཞེས་རང་རྒྱུད་
ཀྱི་ལོག་ལྟའི་མིག་སྐྱོན་ཅི་ཙམ་དག་པ་དེ་ཙམ་གྱི་བླ་མ་དང་མཆེད་ལྕམ་གྱི་ཡོན་ཏན་
མཐོང་སྟེ་ཅི་ལྟར་བརྟགས་ཀྱང་ལོག་ལྟ་མི་སྐྱེ་བའི་དུས་བླ་མ་སངས་རྒྱས་སུ་མཐོང་སྟེ་
ཡང་དག་པའི་ལྟ་བ་རྒྱུད་ལ་སྐྱེ་བ་ལ་ཉེ་བ་ཡིན་ཅིང་། མཐར་བླ་མ་ཡེ་ཤེས་ཀྱི་སྐུ་ཅན་
དུ་ཐག་ཆོད་པ་དང་གནས་ལུགས་ཀྱི་རྟོགས་པ་མངོན་སུམ་དུ་རྟོགས་པ་དུས་མཚུངས་
སོ། །
དེ་ལྟར་དད་པས་ཉེ་བར་བླངས་པའི་ལམ་ཟབ་མོའི་མཐུས། བླ་མའི་བྱིན་བརླབ་ཉི་
འོད་ལྟ་བུས་བདག་རྒྱུད་ཀྱི་མུན་པ་སངས་ཏེ་བསམ་གྱིས་མི་ཁྱབ་པའི་ཏིང་ངེ་འཛིན་
གྱི་སྒོ་ཕྱེ། ཇི་ལྟ་ཇི་སྙེད་ཀྱི་ལྷག་མཐོང་མངོན་དུ་གྱུར་ཏེ། ཐུན་མོང་སྔགས་ཀྱི་དངོས་
གྲུབ་བདེ་བླག་ཏུ་འགྲུབ་པ་ལ་བརྟེན་ནས། མཐར་ཐུག་མཆོག་གི་དངོས་གྲུབ་མྱུར་དུ་
ཐོབ་པ་ནི་ངེས་པའོ། །མདོར་ན་རང་ལུགས་ལ་ཐེག་པ་འོག་མ་ལྟར་ཐོས་བསམ་
སོགས་དང༌། སྔགས་ཕྱི་པ་ལྟར་སྤང་བླང་། སྔགས་ནང་པ་ལྟར་རྩ་རླུང་ཐིག་ལེ་
སོགས་རྩོལ་སྒྲུབ་ཀྱི་ཐེག་པ་ལ་བརྟེན་པ་མ་ཡིན་པར། གོང་སྨོས་ལྟར་བཅུད་དང་
ལྡན་པའི་རྡོ་རྗེའི་བླ་མ་མཉེས་པ་གསུམ་གྱི་སྒོ་ནས་མིག་འབྲས་ལྟར་བརྟེན་ཅིང་ཅི་
• 189-



། : ལྕེ་བཙུན་སྙིང་ཐིག་མ །
མཛད་ལེགས་མཐོང་གི་དད་པ་དང་མོས་གུས་ཁོ་ནའི་སྟོབས་ཀྱིས་ཚེ་འདིར་གྲོལ་
བར་རྒྱུད་ལུང་མན་ངག་ཞལ་མཐུན་ཅིང༌། གསར་རྙིང་གི་གྲུབ་པའི་དབང་ཕྱུག་དམ་
པ་རྣམས་ཀྱི་རྣམ་ཐར་གྱིས་ཀྱང་ཚད་མར་གྲུབ་བོ། །ལམ་ཟབ་མོ་བླ་མའི་རྣལ་འབྱོར་
གྱི་ཁྲིད་ཀྱི་རིམ་པ་ཐོ་ཙམ་བསྟན་ཟིན་ཏོ། ། བད་ཀའི་ས། :1:|ཀ བློ་
ད་ནི་ལམ་གྱི་ཡན་ལག་འདའ་ཀ་མའི་གདམས་པ་མ་བསྒོམ་པར་སངས་རྒྱས་པ་ཟབ་
ལམ་འཕོ་བའི་ཁྲིད་ལ། གང་ཟག་གི་རིམ་པ་ལྟར། དབང་པོ་དང་བརྩོན་འགྲུས་རབ་
ཀྱི་རབ་འཕོ་བ་ཆེན་པོའི་སྐུར་བཞེངས་པ་དང་། རབ་ཀྱི་འབྲིང་རང་ལུགས་ཟག་མེད་
རྡུལ་ཕྲན་དུ་དེངས་པ་དང༌། རབ་ཀྱི་ཐ་མ་འཆི་སྲིད་ཆོས་སྐུར་གྲོལ་བ་ཡང་དག་
སངས་རྒྱས་དང༌། ཡང་ན་བར་དོར་མངོན་པར་རྫོགས་པར་འཚང་རྒྱ་བ་དང་།
འབྲིང་མན་ཆད་རིག་པའི་རྩལ་དབང་ཐོབ་ཅིང་དམ་ཚིག་མ་ཉམས་པ་རྣམས་བར་དོ།
འམ་སྐྱེ་བ་གཅིག་ལས་མི་འགོར་བར་སངས་རྒྱ་བ་ནི་ལམ་འདིའི་ཁྱད་ཆོས་ཡིན་ལ།
གང་ལྟར་ལམ་དུ་ཞུགས་པ་རྣམས་ཀྱི་ལེ་ལོའི་དབང་གི་ཉམས་སུ་མ་ལོན་པ་དང་།
བརྩོན་ཀྱང་ལམ་མཐར་མ་ཕྱིན་པར་འཆི་བ་བྱུང་ན་ཟབ་ལམ་འཕོ་བའི་གདམས་པ་
འདི་གལ་ཆེ། དེ་ལ་སྤྱད་པ་དང༌། ལས་ལ་སྦྱར་གཉིས་སོ། །དང་པོ་བླ་མས་སློབ་
མའི་ཚང་བུག་བཙལ་ཏེ་ལུས་དྲང་པོར་འདུག་བཅུག་ལ། གསལ་གདབ་པ་ནི། ཨོཾ་མ་
ཧྭ་ཤུནྱ་ཏཱ་སོགས་ཧཾ༔ བརྗོད་པའི་རྐྱེན་གྱིས་ཆོས་ཐམས་ཅད་སྟོང་ཞིང་བདག་མེད་
པའི་ངང་ལས། ཁྱེད་རང་རྣམས་ཀྱི་གཞི་ལུས་ཀྱི་ཕུང་པོ་གདོས་བཅས་ཤ་ཁྲག་གི་
རྣམ་པ་གང་ཡང་མི་དམིགས་པར་འོད་ཀྱི་རང་བཞིན་ཅན་དུ་གསལ་བའི་ལུས་དབུས་
དྲང་པོར་རྩ་དབུ་མ་ཁང་སྟོང་དུ་ཀ་བ་བཙུགས་པ་ལྟ་བུ་ཡར་སྣེ་སྤྱི་བོར་རྒྱ་མཐོང་ཁ་
ཕྱེས་པ་ལྟར་ཧ་རེར་ཡོད་པ། མར་སྣེ་གསང་བར་ཟུག་པའི་སྙིང་གི་ཐད་རྩ་དབུ་མའི་
ནང་དུ་འོད་ལྔའི་ཐིག་ལེ་རྒྱ་སྲན་ཙམ་གྱི་དབུས་སུ་རྣམ་པར་ཤེས་པའི་ངོ་བོ་ཨ་ཡིག་
མཐིང་ག་གསལ་ལ་འཚེར་བ་ཞིག་གསལ་གདབ། སྤྱི་བོར་པད་ཉི་ཟླ་བའི་གདན་ལ་
རྩ་བའི་བླ་མ་དང་དབྱེར་མ་མཆིས་པའི་འཁོར་འདས་ཀུན་གྱི་སྤྱི་དཔལ་ཆེ་མཆོག་ཧེ་
-l90 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
རུ་ཀ་སྐུ་མདོག་མཐིང་ནག་ཞལ་གཅིག་ཕྱག་གཉིས། ཞལ་ཞི་མ་ཁྲོ་ཆགས་གར་
དགུའི་ཉམས་དང་ལྡན་པ་ཁྲོ་བོའི་ཆས་ཀུན་རྫོགས་པ། ཕྱག་གཉིས་རྡོ་རྗེ་དང་དུང་
ཁྲག་ཐུགས་ཀར་འཛིན་ཅིང་ཞབས་གཉིས་གྱད་ཀྱིས་དོར་སྟབས་སུ་བསྒྲད་པའི་པང་
དུ་ཡུམ་གནམ་ཞལ་དབྱིངས་ཕྱུག་སྐུ་མདོག་མཐིང་སྐྱ་རྒྱན་ཆ་ཡབ་དང་འདྲ་བ་དང་
མཉམ་པར་སྦྱོར་བ། ཡེ་ཤེས་ཀྱི་མེ་དཔུང་འབར་བའི་ཀློང་དུ་བཞུགས་པར་མོས།
སྤྲོ་ན་ཚིག་བཅད་ཀྱིས་གསལ་གདབ་པ་ནི་འཕོ་བ་མཁའ་སྤྱོད་བདེ་ལམ་ལྟར་གསོལ་
འདེབས་དང་བཅས་རྟགས་མ་ཐོན་པར་སྦྱང་འཚལ། འཕོ་བའི་གདམས་པ་འདི་ནི་
མྱུར་ལམ་ཁྱད་པར་ཅན་ཡིན་པས་དབང་པོ་ཐ་མ་བས་ཀྱང་དད་པ་རྩེ་གཅིག་གི་ཞག་
བདུན་བར་སྦྱོང་ན་རྟགས་ཐོན་ངེས། རྟགས་ནི་མགོ་ན་བ། ཀླད་པ་འཕར་སྙམ་བྱེད་
པ། ཚང་བུག་རྡོལ་ནས་ཁྲག་དང་ཆུ་སེར་བྱུང་བ། འཇག་མ་འདར་གྱིས་ཚུགས་པ་
སོགས་འབྱུང་ངོ་། །ཧ་ཅང་མགོ་ན་བ་དང་སྐྱུག་ལོག་པ་སོགས་བྱུང་ན་རྐང་པ་གཉིས་
ཀྱི་མཐིལ་ཕན་ཚུན་བརྡེགས་པ་དང༌། རླུང་རིག་ལྟེ་འོག་ཏུ་གཏད་ན་སེལ་ལོ།
།གཉིས་པ་ལས་ལ་སྦྱར་བ་ནི། བླ་མ་ཡང་ཏིག་གི་ཐོད་རྒལ་རྒྱབ་ཡིག་སོགས་ལས་
གསུངས་པ་ལྟར་ཐིམ་རིམ་དང་པོའི་དུས་ནུས་ན་རང་གི་དང་། མི་ནུས་ཚེ་གཞན་
མཆེད་གྲོགས་སོགས་དམ་ཚིག་གཙང་བ་ཞིག་ལ་སྦྱང་བའི་དུས་ལྟར་དང་བར་དོ་
གསལ་འདེབས་སོགས་བྱ་བཅུག་གོ །འཕོ་བ་མ་བསྒོམ་སངས་རྒྱས་པའི་ཁྲིད་ཀྱི་
རིམ་པ་ཐོ་ཙམ་བསྟན་ཟིན་ཏོ། །
ད་ནི་འགགས་བསྡམས་ཤིང་ཆིངས་སུ་བཅིང་བ་ནི། དེ་ལྟར་ཐུན་མོང་གི་སྔོན་འགྲོ་
དལ་འབྱོར་ཡིད་བཞིན་གྱི་ནོར་བུ་ལྟ་བུ་འདི་རྙེད་ཀྱང་སྐད་ཅིག་ཙམ་མི་རྟག་པར་
འཆི་བ་ལ་བསམས་ནས་བརྩོན་འགྲུས་ཀྱི་རྟ་ཕོ་བང་ཁ་བསྟོད། ལྷ་མའི་བདེ་བ་དོན་
དུ་གཉེར་བ་ནི་སྡུག་བསྔལ་དུ་མའི་འབྱུང་ཁུངས་སུ་ཤེས་པས་ངེས་འབྱུང་གི་ལྕག་
གིས་བྲབ། དགྲ་གཉེན་ཆགས་སྡང་གི་ལས་ལ་ཟད་པའི་དུས་མེད་པས་བྱམས་དང་
སྙིང་རྗེ་བསྒོམ་ཞིང་བཟོད་པའི་གོ་གྱོན། འཇིག་རྟེན་ཚེ་འདིས་བྱ་བ་ཐམས་ཅད་དོན་
-191-



ལྕེ་བཙུན་སྙིང་ཐིག་བྱེད་
མེད་ཡིན་པ་ལ་ཡིན་ཚུལ་ཤེས་པས་ཤེས་བཞིན་གྱི་མིག་གིས་བལྟ། ཐར་པ་དང་
ཐམས་ཅད་མཁྱེན་པའི་གོ་འཕང་གི་ཡོན་ཏན་རྒྱ་མཚོ་ལྟ་བུ་བསྒྲུབ་འདོད་ཀྱི་འདུན་པ་
སུས་ཀྱང་ལྡོག་པར་མི་ནུས་པའི་ཐོས་བསམ་བསྒོམ་པའི་ཤེས་རབ་ཀྱི་རལ་གྲི་རྣོན་
པོས་སྲིད་པའི་མདུད་པ་དམ་པོ་བཅད་དེ་ཡང་དག་པའི་ལམ་ལ་བྲོད་པ་བསྐྱེད། བླ་
མ་དང་གདམས་ངག་ཆོས་དང་གང་ཟག་གི་བར་དུ་འཛོལ་མི་ཤོར་བའི་རྟག་བརྟན་
འགྱུར་མེད་ཀྱི་དད་པས་ས་བཟུང༌། ཐབས་གསུམ་གྱི་སྒོ་ནས་ཏིང་ངེ་འཛིན་ཡོན་ཏན་
ཐམས་ཅད་ཀྱི་གཞི་ཚུགས་ངེས་བྱ། ཐུན་མོང་མ་ཡིན་པའི་དཀོན་མཆོག་བཞི་པ་བླ་
མ་སྐྱབས་གནས་ཀུན་འདུས་སུ་ཤེས་པའི་དད་པས་སྐྱབས་སུ་འགྲོ། བྱང་ཆུབ་
མཆོག་ཏུ་སེམས་བསྐྱེད་དེ་སྟོང་ཉིད་སྙིང་རྗེ་ཟུང་དུ་འཇུག ཁྱད་པར་གྱི་རྫོགས་རིམ་
ལ་བརྟེན་ནས་གནས་སྐབས་བཞི་དང་ཉོན་ཤེས་ཀྱི་སྡིག་སྒྲིབ་སྦྱངས། ཐུན་མོང་དང་
ཁྱད་པར་གྱི་ཚོགས་གསོགས་ལ་བརྟེན་ནས་སངས་རྒྱས་སྐུ་གཉིས་ཀྱི་རྟེན་འབྲེལ་
བསྒྲིགས། བླ་མའི་རྣལ་འབྱོར་ལ་བརྟེན་ནས་མཆོག་ཐུན་མོང་གི་དངོས་གྲུབ་མྱུར་དུ་
ཐོབ་པ་ལ་ཐེ་ཚོམ་མེད་པའི་དད་པ་བརྟན་པོས་ལམ་གྱི་སྲོག་འཛིན། ཟབ་ལམ་འཕོ་
བ་ལ་བརྟེན་ནས་དག་པའི་ཞིང་དུ་མཚམས་སྦྱོར་བ་སྟེ། ཁྲིད་རྐང་བཅུ་གསུམ་པོ་
རིམ་པར་ཉམས་སུ་ལེན། དེ་ལ་དང་པོ་རྣལ་འབྱོར་སྣོད་རུང་དུ་བྱ་བ་ནས་བཟུང་རྣམ་
པ་ཙམ་མ་གཏོགས་སྐྱབས་འགྲོ་རྡོར་སེམས་སོགས་ཐམས་ཅད་བླ་མའི་རྣལ་འབྱོར་
ཡིན་པར་ཤེས་པར་བྱ། །
བླ་མ་ཡང་ཡོན་ཏན་གྱི་ངོས་ནས་སངས་རྒྱས་དངོས་ཡིན་ཚུལ་ལུང་དང་བཅས་་་་་་
བསྐྱར་བརྡབ་ཀྱི་ཚུལ་དུ་ཇི་སྐད་བཤད་པ་ལྟར་ཐག་བཅད། བཀའ་དྲིན་ནི་སངས་
རྒྱས་སྟོང་ལས་ལྷག་པའི་ངེས་ཤེས་བསྐྱེད། དེ་ཡང་རེ་འགའ་བ་མ་ཡིན་པར་བསམ་
རྒྱུ་བླ་མ་ལས་མེད་པའི་མོས་གུས། བྱིན་རླབས་མྱུར་དུ་འཇུག་པའི་ཐབས་གདུང་
ཤུགས་དྲགས་པོས་གསོལ་བ་འདེབས་པ་བཞི་པོ་འདི་བླ་མའི་རྣལ་འབྱོར་ལམ་གྱི་
དངོས་གཞི། ཡོད་དེས་ཆོག་མེད་དེས་ལུས་ཡིན་པས་རང་འདྲའི་ཆོས་དྲེད་རྣམས་ལ་
- 192-



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
ཕན་དུ་རེ་ནས་ཡང་བསྐྱར་དུ་བཀོད་པའོ། །དེས་ལམ་ཐུན་མོང་ཁ་ཚང་དོན་དྲིལ་གྱི་
ཚུལ་དུ་བསྟན་ཟིན་ཏོ། །སྐུ་གསུམ་རྒྱལ་བ་ཉི་མའི་གཉེན་གཅིག་པུས། །ཁམས་
གསུམ་འདུལ་བྱེད་བགྲང་ཡས་འཇུག་སྒོའི་ལམ། །སྙིང་པོའི་བཅུད་དྲིལ་ཡེ་ཤེས་བླ་
མའི་སར། །སྐད་ཅིག་གཅིག་གིས་གྲོལ་བྱེད་རྫོགས་པ་ཆེ། ༡ །སྡེ་གསུམ་བཀའ་
གཏེར་ཟབ་རྒྱས་ནོར་བུའི་དབྱིག །མན་ངག་སྙིང་ཏིག་ལུགས་སྲོལ་བཞི་བྱིན་པའི། །
དྲི་མེད་བཤེས་གཉེན་ཐུགས་ཏིག་རྩལ་སྤྲུགས་སུ། །སི་ཧེ་ཤྭ་རའི་ཟབ་ཏིག་འདི་ཁོ་
ན། ༢ །སྣང་མཛད་འོད་གསལ་སྤྲུལ་པའི་རྡོ་རྗེ་ཞེས། །སྔ་འགྱུར་བཀའ་བབས་
བདུན་གྱི་འཁོར་ལོས་སྒྱུར། །ཉི་ལྟར་ཡོངས་གྲགས་རྩོད་པ་ཀུན་བྲལ་བ། །ཁྱབ་
བདག་འཁོར་ལོའི་མགོན་པོ་བསྟན་འགྲོའི་དཔལ།༣།ཁོ་བོ་སྔོན་སྦྱངས་མ་དམན་
སྨིན་གྲོལ་བཅུད། །
གདམས་པའི་སྣོད་དུ་སྐལ་པ་བཟང་པོ་རུ། །རྗེས་སུ་བཟུང་ནས་འཆད་སྤེལ་རྩོམ་པ་
ཡི། །རྡོ་རྗེའི་གསུང་གིས་གནང་བ་ཡང་ཡང་བྱིན། ༤ །དེ་ཡི་རྩོམ་གཞི་གོང་འོག་སྡེབ་
ལུགས་སོགས། །བཀའ་དྲིན་ཞུས་ཚེ་རྩ་ཐོ་བཅས་གནང་ནས། །སྨིན་གྲོལ་སྐོར་
རྣམས་རང་བློས་གང་དཔོག་གིས། །བྲིས་ཏེ་སྤྱན་འབེབས་ཞུས་ཚེ་དགྱེས་བཞིན་
དུ། ༥།དག་སྦྱོར་གྱིས་ལ་སྤར་དུ་བཀོད་ན་ལེགས། །ཞེས་པས་དབུགས་དབྱུང་དང་
བཅས་མ་གཏོགས་པར། །ཀུན་སློང་ངན་པས་གྲགས་སྙན་རེ་བ་དང༌། །ཧམ་པ་ཆེ་
བས་གཟུ་ལུམ་རས་ཆོས་མིན།༦ །འོན་ཀྱང་སྙིགས་དུས་བདག་འདྲའི་སོ་སྐྱེ་ཡིས། །
འདའ་དཀའ་རྡོ་རྗེ་གསུམ་གྱི་བསྲུང་མཚམས་ལ། །འཇུག་དང་སྲུང་བ་ཉིན་སྐར་ཙམ་
ཟད་ཀྱང༌། །ཐུགས་འགལ་བཀའ་ཟུར་བཅག་སྙམ་མེད་དམ་སྙམ།༧ །དེ་ཕྱིར་
བསྟན་འགྲོར་ཕན་དུ་རེ་བ་ཡི། །ལྷག་བསམ་ཟླ་ལྟར་དཀར་བའི་ལག་རྗེས་སུ། །
ཡིད་འཕྲོག་ཚིག་གི་འཇའ་རིས་བཀྲ་མིན་ཀྱང་། །དམར་ཁྲིད་ལག་ལེན་གོ་བདེ་ཚུལ་
དུ་བགྱིས། ར།བསྒྲིམས་ཤིང་བསྒྲིམས་པས་འགལ་འདུ་ཟུར་ཟའི་ཚིག །དཔྱད་ཅིང་
དཔྱད་ན་ཆགས་སྡང་འཕེལ་བའི་རྒྱུ། །དེ་འདྲ་མ་ཡིན་གདམས་པའི་གནད་འགགས་
-193 -



1 ལྕེ་བཙུན་སྙིང་ཐིག་
ལ། །རང་བཟོས་བྱས་པའི་ཚིག་བསླད་མེད་དམ་སྙམ། ༩།འོན་ཀྱང་དོན་ལ་མི་ཤེས་
ནོར་འཁྲུལ་སོགས། །མཆིས་ན་དམ་པ་རྣམས་ཀྱི་སྤྱན་སྔར་བཤགས། །འདི་དང་
གཏན་དུ་སྒྲིབ་པར་མི་འགྱུར་བའི། །དག་ཚངས་དྲི་མེད་དབུགས་དབྱུང་སྩལ་དུ་
གསོལ། ༡༠།ལེགས་པའི་ཆ་མཆིས་གྱུར་ན་དུས་གསུམ་དུ། །བྱོན་དང་བཞུགས་གྱུར་
འབྱོན་པའི་བླ་མ་རྣམས། །ཐུགས་ཀྱིས་དགྱེས་པ་ཆེན་པོ་གཡོ་བཞིན་དུ། །མཁྱེན་
ནུས་བརྩེ་བས་རྗེས་སུ་འཛིན་གྱུར་ཅིག ༡༡།བདག་ནི་དེང་ནས་ཚེ་རབས་ཐམས་
ཅད་དུ། །དཔལ་ལྡན་བླ་མ་མཆོག་དང་མི་འབྲལ་ཞིང་། །མཉེས་པ་གསུམ་གྱིས་རྟག་
ཏུ་མཆོད་བྱས་ནས། །ཟབ་རྒྱས་གདམས་པས་སྨིན་གྲོལ་མཆོག་ཐོབ་ཤོག ༡༢།
བཟང་ངན་ལས་ཀྱི་འབྲེལ་བས་བསྡུས་པ་ཡི། །གཟུགས་ཅན་གཟུགས་མེད་སྐྱེ་
འགྲོ་གང་སུ་དག ། འདུན་པ་
ཐམས་ཅད་ལམ་མཆོག་འདི་ཡི་སྣོད་གྱུར་ཏེ། །བྱང་སེམས་རིག་པ་འཛིན་པ་ཉིད་
གྱུར་ཅིག ༡༣།རྒྱལ་བསྟན་རིན་ཆེན་ལུང་རྟོགས་བསྟན་འཛིན་རིས་མེད་སྐྱེས་བུ་
དམ་པ་རྣམས། །གོང་ནས་གོང་འཕེལ་མཁས་དང་བཙུན་པའི་གྲགས་དཀར་སྙན་
པས་ས་གསུམ་གཡོ། །བསྒྲུབ་བཙོན་མཐར་ཕྱིན་རྣལ་འབྱོར་རིག་འཛིན་ཕོ་མོའི་
འཛིན་མའི་ཁྱོན་གང་ནས། །མཁན་སློབ་ཆོས་རྒྱལ་དུས་སྟོན་ལྟར་གསལ་བཀྲ་ཤིས་
སྣང་བ་རྟག་འཆར་ཤོག ༡༤།ཇི་སྲིད་འཁོར་བའི་སེམས་ཅན་གཅིག་ཀྱང་མ་ལུས་
མངོན་པར་བྱང་ཆུབ་བར། །དེ་སྲིད་གདམས་པ་འདི་ཡང་མི་ནུབ་མཁའ་ལྟར་ཁྱབ་
ཅིང་ཉི་ལྟར་གསལ། །ལྷུན་པོ་ལྟར་བརྟན་སྐལ་མེད་ཡིད་སྲུབ་སྡེ་ཚོགས་རབ་ཏུ་ཕམ་
བྱས་ཏེ། སྐལ་བཟང་སྐལ་ལྡན་ལམ་བཟང་ཐེག་རྩེར་བསྒྲོད་བཟང་ངལ་མེད་མཐར་
ཕྱིན་ཤོག ༡༥།དེ་ལྟར་ཐུན་མོང་སྔོན་འགྲོའི་ཁྲིད་ཡིག་རིག་པ་འཛིན་པའི་ཞལ་ལུང་ཞེས་བྱ་བའི་
སྔོན་འགྲོའི་ཆོས་འདི་རྣམས་གནད་དུ་སོང་ན་ལམ་ཁ་ཚང་ལ་ཁྱེར་བདེ་བ། མཆོག་ཐུན་མོང་གི་དངོས་
གྲུབ་གཞན་ལ་རག་ལས་མི་དགོས་པར་ལམ་ཟབ་མོ་བླ་མའི་རྣལ་འབྱོར་འདི་ཁོ་ན་ཉམས་ལེན་གྱི་
སྙིང་པོར་བྱེད་པ་གལ་ཆེ་བས་སྐལ་ལྡན་རྣམས་ཀྱིས་ཐུགས་ལ་འཇོགས་པར་ཞུ། དེ་ནས་རིམ་པར་
- 194 -



སྔོན་འགྲོའི་ཁྲིད་ཡིག་རིག་འཛིན་ཞལ་ལུང་།
ཁྱད་པར་གྱི་ཁྲིད་ལ་འཇུག་སྟེ་ཚེ་འདིར་བཙན་ས་ཟིན་པ་ཞིག་བྱ་དགོས་སོ། །དེ་ལྟར་ཐུན་མོང་སེམས་
སྦྱོང་བདུན་ཟངས་ཡིག་ཅན་གྱི་དགོངས་པ་ལ་ཁུངས་བཅོལ། རང་ཉམས་སུ་གང་འཕྲོད་པའི་ཚིག་ནི་
བསྒྱུར། ཐུན་མོང་དང་ཐུན་མོང་མ་ཡིན་པའི་ཁྲིད་རྣམས་གཙོ་བོ་འཁོར་ལོའི་མགོན་པོའི་གསུང་ཇི་ལྟ་
བ་ལ། མཚུངས་མེད་བླ་མ་དམ་པ་རྣམས་ཀྱི་ཉམས་ཁྲིད་ཞལ་རྒྱུན་གང་ཟིན་དང་། དམིགས་གསལ་
རང་བློ་གང་འཕྲོད་ཕན་སེམས་ཀྱི་ཀུན་ནས་བསླངས་ཏེ་གྲུབ་པར་བགྱིས་ནས། སྔར་རྡོ་རྗེ་འཆང་ཞལ་
བཞུགས་པའི་སྐབས་སྤྱན་འབེབས་ཞུས་ཚེ་ཞུ་དག་གྱིས་ལ་སྤར་དུ་བཀོད་དགོས་པའི་གནང་བ་ཐོབ་
ཀྱང་རེ་ཞིག་བཏང་སྙོམས་སུ་ལྷག ཕྱིས་དགའ་བ་ཞེས་པ་ཆུ་འབྲུག་གི་ལོ་ཆོ་འཕྲུལ་ཆེན་པོའི་དམར་
ཕྱོགས་ལ་རྗེ་བླ་མ་དགོངས་པ་ཆོས་ཀྱི་དབྱིངས་སུ་གཤེགས་ཚུལ་བསྟན་པའི་ལོ་དེའི་སྟོན་པ་ལྷ་ལས་
བབས་པའི་དུས་ཆེན་ཐ་སྐར་ཟླ་བར་འདིའི་ཆ་ལག་དང་བཅས་པ་བྲིས་ཤིང་། སླར་ཡང་ཡང་དཔྱད་དེ་
གྲུབ་པར་བགྱི་བ་པོ་ལམ་འདིའི་གང་ཟག་རྣམས་ཀྱི་གྲལ་མཐར་སྐྱེས་པའི་དུས་མཐའི་རྣལ་འབྱོར་
ཙམ་པོ་པ། དོན་བརྒྱུད་བྱིན་བརླབས་ཀྱི་སྣང་བ་ཅུང་ཟད་སྙིང་ལ་ཐོབ་པའི་མིང་གི་ཅོན་པན་སྤྱི་བོར་
བཅིངས་པ།
༧ ཀུན་བཟང་བདེ་ཆེན་རྒྱལ་པོ་རིག་འཛིན་སྣ་ཚོགས་རང་གྲོལ་དུ་འབོད་པ་དོན་ལ་གདོལ་སྤྱོད་པོས
་བཀྲ་ཤིས་དུང་དཀར་འཁྱིལ་འདྲའི་རི་ཞོལ་བཀྲ་ཤིས་དགའ་བའི་སྐྱེད་ཚལ་དུ་བཀྲ་ཤིས་དགེ་བའི་
ཚེས་ནས་བརྩམ་སྟེ་སྨྲས་རིམ་བཞིན་ལམ་འདིའི་རང་སློབ་དུ་གྱུར་པ་ཤཱཀྱའི་དགེ་སློང་པདྨ་ཤེས་རབ་
བཟང་པོས་ཡི་གེ་རིས་སུ་འདུ་བྱས་ཏེ་ལེགས་པར་གྲུབ་པར་བགྱིས་པའི་དགེ་བས་འདུན་ཞིང་སྨོན་
པའི་གནས་དེ་དེ་བཞིན་དུ་འགྲུབ་པར་གྱུར་ཅིག། །། དགེའོ། །དགེའོ། །དགེའོ།།
-195-



ལས་ལྕེ་བཙུན་སྙིང་ཐིག་ཡོ་
༄༅། །འོད་གསལ་རྫོགས་པ་ཆེན་པོ་ཡང་གསང་བླ་ན་མེད་པ་
སྤྱིའི་ཁྱད་པར་གྱི་ཁྲིད་ཡིག་ལམ་བཟང་ཡེ་ཤེས་
། །ཀ་ལྔསྙིང་པོ་བཞུགས་སོ། ། དེ་ལ་ས་བ་
༄༅། །ངོ་བོ་ཀ་དག་སྤྲོས་པ་ལས་འདས་གཏིང་གསལ་ཆོས་ཀྱི་སྐུ། །རང་བཞིན་
ལྷུན་གྲུབ་འདུས་མ་ཡེ་བྱས་འོད་གསལ་ལོངས་སྤྱོད་རྫོགས། །ཐུགས་རྗེ་ཀུན་ཁྱབ་
གདུལ་བྱ་གང་འདུལ་དེར་སྣང་སྤྲུལ་པའི་སྐུ། །ཐ་དད་མ་ཡིན་རྡོ་རྗེའི་བླ་མར་སྒོ་
གསུམ་གུས་པས་འདུད། །སྐུ་གསུམ་སྟོན་པས་གདུལ་བྱའི་ཁམས་དབང་པོ། །སོ་
སོར་འདུལ་བྱེད་ཐེག་པ་མཐའ་ཡས་པའི། །རྒྱུད་ལུང་མན་ངག་ཀུན་གྱི་སྙིང་པོའི་
དོན། །མངོན་སུམ་སྟོན་བྱེད་ལམ་འདི་གསལ་བར་བྱ། །རིག་འཛིན་མཁའ་འགྲོ་
དམ་ཅན་རྒྱ་མཚོ་སྤྱི། །ཁྱད་པར་སྲོག་བདག་རྣམ་གསུམ་ཐ་ཚིག་བདག །རང་དོན་
ཆོས་བརྒྱད་དུག་གིས་མ་བསླད་ཅིང་། །གཞན་ཕན་ཕྱིར་ན་དགྱེས་བཞིན་གནང་བ་
སྩོལ། །དེ་ལ་རང་ལུགས་གཏེར་ཁ་གསར་རྙིང་གང་རུང་གི་སྔོན་འགྲོ་ཐུན་མོང་ཐུན་
མིན་གྱི་ཁྲིད་ཉན་ཅིང་གོ་མྱོང་གིས་ལེགས་པར་གཏན་ལ་ཕབ་པར་བྱས་ཏེ། དངོས་
གཞི་ཁྱད་པར་གྱི་ཁྲིད་ལ་གཉིས། ཆོས་སྤྱིའི་འཇུག་སྒོ་དང་། ཆོས་ཉིད་རང་ལུགས་
ཀྱི་འཇུག་སྒོའོ། །དང་པོ་ནི་རྒྱུད་གསང་བ་སྙིང་བོ་ལས། མ་རྟོགས་པ་འགྲོ་དྲུག་སེམས་
ཅན་དང་ལོག་པར་མུ་སྟེགས་རྟག་ཆད་རྟོགས། །ཕྱོགས་ཐེག་དམན་ཉན་རང་གཉིས་རྟོགས་
ཡང་དག་ཉིད་མ་ཐེག་ཆེན་དབུ་སེམས་རྟོགས། །འདུལ་བ་བྱ་སྤྱོད་ཀྱི་རྒྱུད་དགོངས་པ་རྣལ་
འབྱོར་གྱི་རྒྱུད་གསང་བ་དང་ཕ་རྒྱུད་མ་རྒྱུད་གཉིས་མེད་ཀྱི་རྒྱུད། །རང་བཞིན་གསང་བའི་
དོན་རྣམས་ཏེ་རྫོགས་པ་ཆེན་པོ་ཨ་ཏི་ཡོ་གའི་རྒྱུད།། ཞེས་གསུངས་པ་ལྟར། ཀློང་ཆེན་
སྙིང་ཐིག་གི་ཀུན་ཏུ་བཟང་པོའི་དགོངས་ཉམས་ལས་རྡོ་རྗེའི་ཚིག་གིས་རིམ་པར་
སྟོན་པ་སྟེ། རྩ་བའི་དང་པོ། ཇི་ལྟར་དབུལ་བོའི་ཁྱིམ་གྱི་གཏེར་བཟང་པོ༔ རང་ལ་
=I96 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཡོད་ཀྱང་དེ་ཉིད་མ་རིག་པས༔ དབུལ་པོའི་རང་བཞིན་འགྱུར་བ་མེད་པ་ལྟར༔ མ་
རིག་རྟོག་པའི་དྲ་བར་འཐུམས་ཆེས་པའི༔ མ་རྟོགས་འཁོར་བའི་སེམས་ཅན་སྙིང་རེ་
རྗེ༔ ཞེས་པ་ལྟར༔ མ་རྟོགས་པའི་སེམས་ཅན་མ་རིག་གསུམ་གྱིས་བཅིངས་ཤིང་གཟུང་
འཛིན་གཉིས་སུ་འཁྲུལ་ཏེ་ཆགས་སྡང་གི་ལས་ཟག་བཅས་དགེ་སྡིག་གཉིས་ཀྱི་འབྲས་
བུ་ཁམས་གསུམ་དུ་འཁོར་ཞིང་སྡུག་བསྔལ་གསུམ་ལས་མ་འདས་སོ། ། 1
རྩ་བའི་གཉིས་པ་ཡང་དེ་ཉིད་ལས། ཇི་ལྟར་རྣལ་མའི་ལམ་ལ་རྒྱབ་ཕྱོགས་ནས༔
ལོག་པའི་འདུ་ཤེས་ཤིན་ཏུ་མི་ཟད་པས༔ རྟག་ཆད་ཁ་ན་མ་ཐོའི་གྲུབ་པའི་མཐའ་
ཕྱོགས་གཅིག་ཁོ་ནར་འཛིན་པའི་དཀའ་ཐུབ་ཅན༔ ལོག་རྟོག་མུ་སྟེགས་ཅན་དག་
ཉོན་རེ་མོངས༔ ཞེས་པས་
མུ་སྟེགས་པ་ལ་ལྟ་ལོག་སུམ་བརྒྱ་དང་དྲུག་ཅུ་ཡོད་དེ། བསྡུ་ན་རྟག་ཆད་གཉིས་སུ་
འདུ། དེའང་ཚེ་སྔ་ཕྱི་དང་། ལས་རྒྱུ་འབྲས་མེད་པར་འདོད་པའི་ཆད་ལྟ་བ། རང་
བཞིན་རྟག་པར་འདོད་པའི་གྲངས་ཅན་པ་དང་། བྱེད་པ་པོ་རྟག་པར་འདོད་པའི་
དབང་ཕྱུག་པ་དང་ཁྱབ་འཇུག་པ་རྡུལ་ཕྲན་རྟག་པར་འདོད་པའི་བྱེ་བྲག་པ། རིག་པ་
རྟག་པར་འདོད་པའི་ཚངས་པ་བ། ངོ་བོ་ཉིད་རྟག་པར་འདོད་པའི་གཅེར་བུ་པ།
རིག་བྱེད་ཀྱི་གསང་བར་སྨྲ་བ་སོགས་རྟག་ལྟ་ཅན་ཏེ་ལོག་པར་ལྟ་བའོ། །རྩ་བའི་
གསུམ་པ་ནང་པ་སངས་རྒྱས་ཀྱི་ཐེག་པ་ལའང་དགུ་སྟེ། སྲས་གཅིག་གི་རྒྱུད་ལས།
ཇི་སྲིད་སེམས་ཅན་བློ་མང་བས༔ དེ་སྲིད་ཐེག་པ་བསམ་ཡས་པ༔ ཀུན་ཏུ་བཟང་པོ་
ང་ཡིས་བསྟན༔ འོན་ཀྱང་དབང་པོའི་བྱེ་བྲག་ལས༔ ཐེག་པའི་རྣམ་གྲངས་དགུ་རུ་
བསྟན༔ ཀུན་འབྱུང་འདྲེན་དང་དཀའ་ཐུབ་རིག༔ དབང་བསྒྱུར་ཐབས་ཀྱི་ཐེག་པའོ་
ཞེས་པས། ཕྱི་ཀུན་འབྱུང་འདྲེན་པའི་ཐེག་པ་གསུམ་ནི། དགོངས་ཉམས་ལས།
གདོད་ནས་དག་པའི་སེམས་ཉིད་ནམ་མཁའི་ཁམས༔ ཤེས་བྱའི་ཆོས་ཀྱིས་ཅི་ལྟར་
བཙལ་བྱས་ཀྱང་༔ སྲིན་བུའི་ཁ་ཆུས་དེ་ཉིད་འཆིང་བ་ལྟར༔ དོན་ལ་རྒྱབ་ཀྱིས་
ཕྱོགས་པའི་མངོན་ཞེན་ཅན༔ ཉན་ཐོས་འགོག་པའི་བློ་ཅན་ཨ་ཐང་ཆད༔ ཅེས་པས།
-197-



པ་ལྕེ་བཙུན་སྙིང་ཐིག་ངོ་
སློབ་དཔོན་ཆེན་པོ་བི་མ་ལའི་ཞལ་ལུང་ལྟར་འཆད་ན་ཉན་ཐོས་ཀྱི་ཐེག་པ་ལ་བདུན་
ཏེ༔ དང་པོ་འཇུག་པའི་སྒོ་ནི༔ སྡུག་བསྔལ་བ༔ ཀུན་འབྱུང་བ༔ ལམ་དང་༔ འགོག་
པ་སྟེ་བདེན་པ་བཞིའི་སྒོ་ནས་འཇུག་པའོ༔ གཉིས་པ་ལ་རྟོགས་པའི་ལྟ་བ་ནི༔ གང་
ཟག་གི་བདག་མེད་པ་རྟོགས་ལ་ཆོས་ཀྱི་བདག་མེད་པ་མ་རྟོགས་པའོ༔ དེའང་གང་
ཟག་གི་བདག་ནི་སྟོང་ཞིང་བདག་མེད་པར་རྟོགས་པའོ༔ ཆོས་ཀྱི་བདག་ནི་ཕྱི་གཟུང་
བའི་ཡུལ་དང་ནང་འཛིན་པའི་སེམས་གཉིས་དོན་དམ་དུ་ཤིན་ཏུ་ཕྲ་བ་ཡོད་པར་
འདོད་དོ༔ གསུམ་པ་སྒོམ་པ་ནི༔ འགོག་པའི་ཞི་གནས་རྐྱང་པ་དེས་ཚོགས་དྲུག་གི་
ཡུལ་འགོག་ནས་སྒོམ་པའོ༔ བཞི་པ་སྤྱོད་པ་ནི༔ ཆོས་དགེ་བ་བཅུ་རང་དོན་ཁོ་ན་
འབའ་ཞིག་ཏུ་སྤྱོད་དོ༔ ལྔ་པ་འབྲས་བུ་ནི༔ སྐྱེས་བུ་ཟུང་བཞི་ཡ་བརྒྱད་ཀྱི་མཐར་
དགྲ་བཅོམ་པའི་ས་འཐོབ་པའོ༔ དྲུག་པ་ཐོབ་པའི་དུས་ནི༔ ཐེག་པ་སྤྱི་ལྟར་ན་
སྲིད་པ་གཉིས་དང་གསུམ་ལ་སོགས་པས་དགྲ་བཅོམ་པའི་འབྲས་བུ་ཐོབ་པར་འདོད་
དོ༔ རབ་ཀྱིས་བསྐལ་པ་བརྒྱ་ འབྲིང་གིས་ཉིས་བརྒྱ༔ ཐ་མས་སུམ་བརྒྱ་ན་འབྲས་
བུ་འཐོབ་བོ༔ བདུན་པ་རང་གཞན་གྱི་དོན་བྱེད་པ་ནི་ རང་གི་ཉོན་མོངས་པ་དུག་ལྔ་
ཞི་བར་བྱེད་པའི་ཐབས་ཁོ་ན་ལ་བརྩོན་པར་བྱེད་དོ༔ རྩ་བའི་བཞི་པ་ཡང་། འཁོར་
འདས་ཀུན་གྱི་རྩ་བ་རང་གི་སེམས༔ བཅས་བཅོས་མེད་པའི་ངང་དུ་སངས་རྒྱས་པ༔
མ་རིག་རྟེན་འབྲེལ་འཁོར་བའི་ཆོས་འཁོར་ལ༔ འདུ་ཤེས་གཅིག་ཏུ་གཞུངས་པའི་
ཕྱོགས་འཛིན་ཅན༔ རང་རྒྱལ་བཅོས་མའི་སངས་རྒྱས་ཉམས་རེ་དགའ༔ ཞེས་པས་
རང་རྒྱལ་གྱི་ཐེག་བ་ལ་བདུན་ཏེ༔ དང་པོ་འཇུག་པའི་སྒོ་ནི༔ རྟེན་འབྲེལ་བཅུ་
གཉིས་ཀྱི་སྒོ་ནས་ལམ་དུ་འཇུག་སྟེ༔ དེའང་རྟེན་འབྲེལ་བཅུ་གཉིས་དེ་ལུགས་སུ་
འབྱུང་བས་འཁོར་བ་དང༔ ལུགས་ལས་ལྡོག་པས་མྱ་ངན་ལས་འདས་པ་ཤེས་པར་
བྱེད་དོ༔ གཉིས་པ་ལྟ་བ་ནི༔ བདེན་པ་གཉིས་ལས་ཕྱི་ཀུན་རྫོབ་ཀྱི་བདེན་པ་རྟེན་
འབྲེལ་བཅུ་གཉིས་སྒྱུ་མ་ཙམ་དུ་འདོད༔ དོན་དམ་དུ་བདག་མེད་པ་གང་ཟག་གི་ཉན་
ཐོས་དང་མཚུངས༔ ཆོས་ཀྱི་བདག་ལ་ཕྱི་གཟུང་བའི་ཡུལ་སྟོང་པར་འདོད་ ནང་
- 198 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ། །
འཛིན་པའི་སེམས་དོན་དམ་དུ་ཡོད་པར་འདོད་པའོ༔ གསུམ་པ་སྒོམ་པ་ནི༔ གོང་དུ་
བཤད་པའི་རྟེན་འབྲེལ་བཅུ་གཉིས་ལུགས་ལྡོག་ཏུ་སྟོང་པར་བསྒོམ་པའོ༔ བཞི་པ་
སྤྱོད་པ་ནི༔ གཙོ་བོ་རང་དོན་འབའ་ཞིག་ཏུ་གཉེར༔ ལུས་ཀྱི་རྫུ་འཕྲུལ་ལ་སོགས་
པས་གཞན་དོན་འགའ་ཞིག་ལ་ཡང་སྤྱོད་དོ༔ ལྔ་བ་འབྲས་བུ་ནི༔ ཡིད་བཞིན་བདེ་
བའི་ས་འཐོབ་བོ༔ དྲུག་པ་ཐོབ་པའི་དུས་ནི༔ ཐེག་པ་ཐུན་མོང་བའི་ལུགས་ལྟར་ན་
བསེ་རུ་ལྟ་བུའི་རང་རྒྱལ་གྱི་བསྐལ་པ་བརྒྱའི་ཚོགས་སྔོན་དུ་བསགས་ཏེ༔ སྲིད་པ་ཐ་
མའི་དུས་སུ་ཚེ་གཅིག་གིས་ལམ་བཞི་མངོན་དུ་བྱེད་པ་དང་ ཚོགས་སྤྱོད་གཉིས་ཀྱི་
སྲིད་པ་གསུམ་ལ་སོགས་པའི་མཐར་རང་རྒྱལ་དགྲ་བཅོམ་མངོན་དུ་བྱེད་པར་འདོད་
དོཟམཆན་གོང་གི་ཉན་ཐོས་དང་མཚུངས་སོ༔ ་ ་ ་ ་
བདུན་པ་རང་གཞན་གྱི་དོན་ནི་སྤྱོད་པའི་སྐབས་སུ་བསྟན་ཏོ༔ རྩ་བའི་ལྔ་པ༔ ཡང་
གདོད་ནས་རང་རྩལ་རྫོགས་པའི་སེམས་ཉིད་དེ༔ མ་བཅོས་གཉུག་མའི་ལྷུམས་སུ་
ཞུགས་པ་ལ༔ བདེན་གཉིས་ཚིག་ལ་འཆེལ་བའི་རྟོག་དཔྱོད་ཀྱིས༔ ཡིན་ཚུལ་
བཅོས་མར་གཏོང་བའི་ཚུལ་འཆོས་ཅན༔ བྱང་ཆུབ་སེམས་དཔའི་གྲུབ་མཐའ་ཕྱི་
ཐག་རིང་༔ ཞེས་ཐེག་དམན་གྱི་རབ་བྱང་ཆུབ་སེམས་དཔའི་ཐེག་པ་ལའང་བདུན་ཏེ༔
དང་པོ་འཇུག་པའི་སྒོ་ནི༔ བདེན་པ་གཉིས་དང་ཕ་རོལ་ཏུ་ཕྱིན་པ་དྲུག་གི་སྒོ་ནས་
འཇུག་པའོ༔ གཉིས་པ་ལྟ་བ་ནི༔ ཆོས་དང་གང་ཟག་གཉིས་ཀ་བདག་མེད་སྟོང་པར་
རྟོགས་པ་སྟེ༔ རྨོངས་པའི་སྒྲིབ་གཡོགས་དང་བྲལ་བ་ཡིན་ནོ༔ གསུམ་པ་སྒོམ་པ་ནི་
རྣམ་པར་མི་རྟོག་པའི་ཏིང་འཛིན་ཞི་ལྷག་ཟུང་འཇུག་ཏུ་བསྒོམ་པའོ༔ བཞི་པ་སྤྱོད་པ་
ནི༔ རང་དོན་དུ་མི་དགེ་བཅུ་སྤང་༔ གཞན་དོན་དུ་དགེ་བཅུ་བསྒྲུབས་ནས་གཙོ་བོར་
གཞན་དོན་འབའ་ཞིག་ལ་གཉེར་བ་ཡིན་ནོ༔ ལྔ་པ་འབྲས་བུ་ནི༔ ས་བཅུ་རིམ་གྱིས་
བགྲོད་དེ་མཐར་ཕྱིན་བཅུ་གཅིག་ཀུན་ཏུ་འོད་ཀྱི་ས་ནོན་པའོ༔ དྲུག་པ་ཐོབ་པའི་དུས་
ནི༔ བསྐལ་པ་གྲངས་མེད་གསུམ་ན་ཐོབ་བོ༔ བདུན་པ་རང་གཞན་གཉིས་ཀའི་དོན་
ནི༔ རང་དོན་མཐར་ཕྱིན་ཏེ་ཕར་ཕྱིན་དྲུག་གི་སྒོ་ནས་གཞན་དོན་ཁོ་ན་ལ་སྤྱོད་པར་
- 199 -



པོ་ལྕེ་བཙུན་སྙིང་ཐིག་ལས་
བྱེད་དོ༔ དེ་རྣམས་ཀྱང་རིམ་པར་འོག་མ་ལས་གོང་མ་འཕགས་སོ༔ དེ་དག་དབང་
པོ་ཐ་མའི་ལམ་སྟེ་སྡེ་སྣོད་རྒྱུ་ཡི་ཐེག་པ་བྱ་བ་ཡིན་ནོ༔ རྩ་བའི་དྲུག་པ་འབྲས་བུ་
སྔགས་ཀྱི་ཐེག་པ་ལ་དྲུག་སྟེ༔ ཕྱི་དཀའ་ཐུབ་རིག་བྱེད་ཀྱི་ཐེག་པ་གསུམ་ནི༔ ཡང་
སྔ་མ་ལས༔ བཟང་ངན་བླང་དོར་མེད་པའི་སེམས་ཉིད་ལ༔ གཙང་བཙོག་སྤང་ལེན་
སྒྲིན་པོའི་ལྷད་ཀྱིས་བསླད༔ གཉིས་མེད་དོན་ལ་གཉིས་འཛིན་གཟུགས་ཀྱིས་བཅོས
ཐོབ་བྱ་མེད་ལ་གོ་འཕང་དོན་གཉེར་བའི༔ བྱ་རྒྱུད་ཀྲི་ཡའི་གྲུབ་མཐའ་ཉམས་རེ་
མཚར༔ ཞེས་པས་ཀྲི་ཡའི་ཐེག་པ་ལའང་བདུན་ཏེ༔ དང་པོ་འཇུག་པའི་སྒོ་ནི༔ ཁྲུས་
དང་གཙང་སྦྲ་ལྡན་པས་འཇུག༔ ཁྲུས་ལའང་ཕྱི་ཆུའི་ཁྲུས༔ ནང་རྣམ་པར་མི་རྟོག་པ་
སྒོམ་པའི་ཁྲུས་སོ༔ གཙང་སྦྲ་ནི་ཟས་དཀར་གསུམ་དང་མངར་གསུམ་ཟ་བ་ལ་སོགས་
པའི་སྒོ་ནས་འཇུག་གོ༔ གཉིས་པ་རྟོགས་པའི་ལྟ་བ་ནི༔ དོན་དམ་པར་ཡང་དག་པའི་
མཐའ་བཞི་དང་བྲལ་བའི་ཆོས་ཉིད་དུ་བལྟ༔ ཀུན་རྫོབ་ནི་གོང་གི་དེ་རྟོགས་པའི་ཡོན་
ཏན་རིགས་གསུམ་གྱི་ལྷར་བལྟ་ཞིང་སྣང་བར་འདོད་དོ༔ གསུམ་པ་སྒོམ་པ་ནི༔
བདག་དམ་ཚིག་སེམས་དཔའ་དང་ལྷ་ཡེ་ཤེས་སེམས་དཔའ་གཉིས་རྗེ་དང་ཁོལ་གྱི་
ཚུལ་དུ་བལྟ་ཞིང་བསྒོམ༔ ཏིང་ངེ་འཛིན་མཚན་བཅས་ལྷའི་ཏིང་ངེ་འཛིན་དང་མཚན་
མེད་དེ་བཞིན་ཉིད་བསྒོམ་པ་ཡིན་ནོ༔ བཞི་བ་སྤྱོད་པ་ནི༔ རང་གཞུང་གི་རྩ་བ་ལྔ་
དང་ཡན་ལག་གཉིས་ཏེ་བདུན་རང་གཞན་གཉིས་ཀྱི་དོན་དུ་སྤྱོད་པ་ཡིན་ནོ༔ ལྔ་པ་
འབྲས་བུ་ནི༔ རིགས་གསུམ་རྡོ་རྗེ་འཛིན་པའི་ས་ཐོབ་བོ༔ དྲུག་པ་ཐོབ་པའི་དུས་ནི༔
སྐྱེ་བ་བཅུ་དྲུག་གམ་བདུན་ན་འཐོབ་པ་ཡིན་ནོ༔ བདུན་པ་འགྲོ་བའི་དོན་ནི་ རང་
གཞན་གཉིས་ཀའི་དོན་དུ་འཕྲིན་ལས་བཞི་ལ་སྤྱོད་པ་ཡིན་ནོ༔ རྩ་བའི་བདུན་པ༔
ཡང་༑ བཟང་ངན་འཕེལ་འགྲིབ་མེད་པའི་གནས་ལུགས་ལ༔ ལྟ་སྒོམ་སྤྱོད་པའི་ཐ་
སྙད་གདགས་ན་ཡང་ ཐབས་དང་ཤེས་རབ་སྤྱོད་པའི་དངོས་འཛིན་བློས༔ བྱར་
མེད་བྱ་བར་གཡེལ་བའི་གྲུབ་མཐའ་ཅན༔ སྤྱོད་རྒྱུད་ཨུ་པའི་བརྟུལ་ཞུགས་ཐང་རེ་
ཆད༔ ཅེས་པས༔ ཨུ་པ་ལའང་བདུན་ཏེ༔ དང་པོ་འཇུག་པའི་སྒོ་ནི༔ ཁྲུས་དང་གཙང་
བ 200 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
སྦྲ་སྔགས་དང་ཕྱག་རྒྱ་ཏིང་ངེ་འཛིན་རྣམས་ཀྱི་སྒོ་ནས་འཇུག་གོ༔ གཉིས་པ་ལྟ་བ་ནི་
གོང་མ་དང་མཐུན་ནོ༔ གསུམ་པ་སྒོམ་པ་ནི༔ དེ་ཁོ་ན་ཉིད་བཞི་ལྡན་དུ་བསྒོམ་སྟེ༔
བདག་གི་དེ་ཁོ་ན་ཉིད་དམ་ཚིག་སེམས་དཔའ་བསྒོམ༔ ལྷའི་དེ་ཁོ་ན་ཉིད་ཡེ་ཤེས་
སེམས་དཔའ་མདུན་དུ་བསྒོམ༔ ཡིག་འབྲུའི་དེ་ཁོ་ན་ཉིད་དམ་ཚིག་ཡེ་ཤེས་གཉིས་
ཀའི་ཐུགས་ཀར་ས་བོན་བསྒོམ༔ བཟླས་བརྗོད་ཀྱི་དེ་ཁོ་ན་ཉིད་བདག་དང་ཡེ་ཤེས་
པ་གཉིས་འཕྲོ་འདུའི་ཚུལ་དུ་བསྒོམ་མོ༔ བཞི་པ་སྤྱོད་པ་གོང་དང་མཐུན་ནོ༔ ལྔ་པ་
འབྲས་བུ་ནི༔ རིགས་བཞི་རྡོ་རྗེ་འཆང་གི་ས་འཐོབ་བོ༔ དྲུག་པ་ཐོབ་པའི་དུས་ནི་
སྐྱེ་བ་ལྔའམ་བདུན་ན་འཐོབ་བོ༔ བདུན་པ་མཛད་པའི་འགྲོ་དོན་ནི་གོང་དང་མཚུངས་
ཏེ༔ རང་གཞན་གཉིས་ཀའི་དོན་བྱེད་པའོ༔ རྩ་བའི་བརྒྱད་པ༔ ཡང་༔ ཕྱི་ནང་བར་
མཚམས་མེད་པར་དྲན་པའི་གཤིས༔ བཅོས་མའི་བློ་དང་བྲལ་བའི་སེམས་ཉིད་ལ
ཟབ་གསལ་ཕྱག་རྒྱར་བཅོས་པའི་རྣམ་རྟོག་ཅན༔ རྣལ་འབྱོར་ཡོ་གའི་གྲུབ་མཐའ་
ཆོད་རེ་ཆུང་༔ ཞེས་པས༔ ཡོ་གའི་ཐེག་པ་ལའང་བདུན་ཏེ༔ དང་པོ་འཇུག་པའི་སྒོ་ནི༔
ཏིང་ངེ་འཛིན་གཙོ་བོར་འདོན་པའི་སྒོ་ནས་འཇུག་གོ༔ གཉིས་པ་ལྟ་བ་ནི༔ དོན་དམ་
པ་ཆོས་དབྱིངས་རང་བཞིན་གྱིས་རྣམ་པར་དག་པའི་ཡེ་ཤེས་སུ་བལྟ༔ ཀུན་རྫོབ་ནི་
གོང་གི་དེ་ལྟར་རྟོགས་པའི་འབྲས་བུ་རིགས་ལྔའམ་རྡོ་རྗེའི་རིགས་ཀྱི་ལྷ་ཚོགས་སུ་
འདོད་པ་ཡིན་ནོ༔ གསུམ་པ་སྒོམ་པ་ནི༔ མཚན་བཅས་མངོན་པར་བྱང་ཆུབ་ཀྱི་སྒོ་
ནས་ལྷ་བསྒོམ་སྟེ༔ མཚན་མེད་ཆོས་ཉིད་ཀྱི་ངང་ལ་རྟག་ཏུ་མཉམ་པར་འཇོག་པར་
བྱེད་དོ༔ ལྷ་བསྒོམ་དུས་ཀྱང་བདག་དམ་ཚིག་པ་དང་ལྷ་ཡེ་ཤེས་པ་གཉིས་མཉམ་པ་
སྤུན་གྲོགས་ལྟ་བུར་བསྒོམ་པ་ཡིན་ནོ༔ བཞི་བ་སྤྱོད་པ་ནི༔ རིགས་ལྔའི་སྡོམ་བཟུང་
ལྟར་གཞུང་བཞིན་སྤྱོད་དོ༔ ལྔ་པ་འབྲས་བུ་ནི༔ ཕྱི་ནང་རྣམ་པར་དག་པའི་ཡེ་ཤེས་
མངོན་དུ་བྱས་ཏེ་སྟུག་པོ་བཀོད་པ་རྣམ་དག་གི་ས་འཐོབ་བོ༔ དྲུག་པ་ཐོབ་པའི་དུས་
ནི༔ སྐྱེ་བ་ལྔའམ་གསུམ་ན་འཐོབ་བོ༔ བདུན་པ་འགྲོ་དོན་ནི༔ མཛད་པའི་ཕྲིན་ལས་
རྣམ་པ་བཞིས་བདག་གཞན་གཉིས་ཀའི་དོན་སྤྱོད་པར་བྱེད་དོ༔ ཐེག་པ་གསུམ་པོ་
- 201 -



དེ་ལྕེ་བཙུན་སྙིང་ཐིག་དང་།
དེའང་གོང་ནས་གོང་དུ་རིམ་པར་འཕགས་ཏེ་དབང་པོ་འབྲིང་གི་དོན་དུ་དགོངས་པ་
སྔགས་ཕྱི་རྒྱུད་སྡེ་གསུམ་ཞེས་བྱ་སྟེ༔ ལམ་གྱི་རིམ་པ་དེ་ལྟར་སྤྱད་ཅིང་མཐའ་བཞིའི་
དྲི་མ་རྣམས་རང་ཤུགས་ཀྱིས་སངས་ཏེ་འབྲས་བུ་འཐོབ་པ་ཡིན་ནོ༔ རྩ་བའི་དགུ་པ༔
ནང་དབང་བསྒྱུར་ཐབས་ཀྱི་ཐེག་པ་གསུམ་ནི༔ སྔ་མ་ལས༔ ཞལ་ཕྱག་མཚན་མ་བྲལ་
བའི་སེམས་ཉིད་ལ༔ སྣང་སྲིད་ལྷ་སྐུར་ལྟ་བའི་གོལ་བ་དང་༔ སྒྲར་གྲག་སྔགས་སུ་
གོལ་བའི་འཛིན་རྟོག་ཅན༔ མ་ཧཱ་ཡོ་གའི་ལམ་གྱིས་འདི་མི་མཐོང་༔ ཞེས་པས༔ མ་
ཧཱ་ཡོ་ག་ལའང་བདུན་ལས༔ དང་པོ་འཇུག་པའི་སྒོ་ནི༔ བསྐྱེད་རྫོགས་ཟུང་འབྲེལ་
ཐབས་ཤེས་གཉིས་སུ་མེད་པ་ལ་བསླབ་པའི་སྒོ་ནས་འཇུག་གོ༔ གཉིས་པ་ཆོས་ཉིད་ན་
དུ་རྟོགས་པའི་ལྟ་བ་ནི༔ འཁོར་འདས་ལམ་གསུམ་གྱི་ཆོས་ཐམས་ཅད་རང་གི་རིག་
པ་བྱང་ཆུབ་ཀྱི་སེམས་སྟོང་གསལ་སྤྲོས་པ་དང་བྲལ་བའི་ཡེ་ཤེས་སུ་བལྟའོ༔ གསུམ་
པ་སྒོམ་པ་ནི༔ གཙོ་བོར་ལྷའི་ཏིང་ངེ་འཛིན་ཡོངས་རྫོགས་སམ་ཆོ་ག་གསུམ་གྱི་རང་
བཞིན་རྫོགས་རིམ་བློ་འདས་ཆོས་ཉིད་སྤྲོས་བྲལ་གྱི་ངང་ལ་འཇོག་པ་ཡིན་ནོ༔ བཞི་
བ་སྤྱོད་པ་ནི༔ རྩ་བ་གསུམ༔ ཡན་ལག་ཉེར་ལྔ༔ སྦྱོར་བ་དང་སྒྲོལ་བ༔ རྟོག་བྲལ་
སྤང་བླང་མེད་པར་སྤྱོད་པའོ༔ ལྔ་པ་འབྲས་བུ་ནི༔ ངོ་བོ་སྐུ་ལྔ་འཐོབ་པ་སྟེ་པདྨ་ཅན་
གྱི་ས་མངོན་དུ་བྱེད་པ་ཡིན་ནོ༔ དྲུག་པ་ཐོབ་པའི་དུས་ནི༔ བརྩོན་འགྲུས་དང་དམ་
ཚིག་ལྡན་པས་ཚེ་གཅིག་ལ་འཐོབ་པར་འགྱུར་རོ༔ བདུན་པ་དོན་གཉིས་ནི༔ ཕྲིན་
ལས་རྣམ་པ་བཞིས་རང་གཞན་གཉིས་ཀའི་དོན་ལ་སྤྱོད་པའོ༔ རྩ་བའི་བཅུ་པ་ནི༔
ཡང་ འབད་རྩོལ་རྒྱུ་ལ་མ་ལྟོས་སེམས་ཀྱི་ངང་༔ འབྲས་བུ་ལམ་དུ་བྱེད་པའི་ཆོས་
ཉིད་ལ༔ རྩ་རླུང་སེམས་ཀྱི་ངལ་བསོས་དབུགས་འབྱིན་པའི༔ སྤྲོས་བཅས་ཨ་ནུའི་
གྲུབ་མཐའ་ཐང་རེ་ཆད༔ ཅེས་པས༔ ཨ་ནུ་ལའང་བདུན་ཏེ༔ དང་པོ་འཇུག་པའི་སྒོ་
ནི༔ དབྱིངས་དང་ཡེ་ཤེས་གཉིས་སུ་མེད་པའི་སྒོ་ནས་འཇུག་སྟེ་རང་བཞིན་གྱི་སེམས་
ཉིད་ལ་སྤྱོད་པའོ༔ གཉིས་པ་ལྟ་བ་ནི༔ འཁོར་འདས་གཉིས་སྣང་གི་ཆོས་ཐམས་
ཅད་རང་གི་རིག་པ་ཐིག་ལེ་ཉག་གཅིག་སྤྲོས་བྲལ་ཆོས་ཀྱི་སྐུ་རྣམ་པ་ཀུན་གྱི་མཆོག་
-202-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
དང་ལྡན་པར་རྟོགས་པ་ཡིན་ནོ༔ གསུམ་པ་སྒོམ་པ་ནི༔ རིམ་གྱིས་པ་དང་ཆོ་ག་ལ་
སོགས་པའི་རྒྱུ་འབྲས་ཅན་མ་ཡིན་ཏེ༔ སྐད་ཅིག་དྲན་རྫོགས་སམ་མཉམ་རྫོགས་སུ་
བསྐྱེད་དེ༔ རྩ་ཁམས་འཁོར་ལོ་ཐམས་ཅད་ཡེ་ནས་ལྷའི་དཀྱིལ་འཁོར་སྒོམ་པར་
བྱེད་དོ༔ བཞི་བ་སྤྱོད་པ་ནི༔ གོང་ལྟར་མ་ཧཱ་དང་མཐུན་ཞིང་༔ རྩ་རླུང་ཙཎྜ་ལཱིའི་བདེ་
དྲོད་འབར་འཛགས་ཀྱི་རྣལ་འབྱོར་ལ་སྤྱོད་པར་བྱེད་པ་ཡིན་ནོ༔ ལྔ་པ་འབྲས་བུ་ནི་
ཐབས་ཤེས་དབྱེར་མེད་ཀྱི་ཡེ་ཤེས་དེས་ཡི་གེ་འཁོར་ལོ་ཚོགས་ཆེན་གྱི་ས་མངོན་དུ་
བྱེད་པ་ཡིན་ནོ་ དྲུག་པ་ཐོབ་པའི་དུས་ནི༔ ཐབས་ཁྱད་པར་ཅན་གྱིས་འཕགས་ཏེ་
ཚེ་གཅིག་ལ་འཐོབ་པ་ཡིན་ནོ༔ བདུན་པ་འགྲོ་དོན་ནི༔ ལྟ་སྒོམ་བྱ་རྩོལ་དང་བྲལ་
བའི་ངང་ནས་ལས་བཞི་ཞར་བྱུང་དུ་སྤྱོད་ཅིང་འགྲོ་བ་འདུལ་བ་ཡིན་ནོ༔ དེ་ལྟར་རྒྱུ་
མཚན་ཉིད་ཀྱི་ཐེག་པ་ནས་འབྲས་བུ་ཡང་གསང་རྫོགས་པ་ཆེན་པོའི་བར་དུ་ལམ་
འོག་མ་ནས་རིམ་པར་གོང་མ་གོང་མ་འཕགས་པ་ནི་སྨྲོས་མི་དགོས་ཀྱང་། ནང་རྒྱུད་
ཡོ་ག་གསུམ་ནང་གསེས་གསུམ་གསུམ་དུ་དབྱེ་ནས་གསང་སྔགས་རྡོ་རྗེ་ཐེག་པའི་
གཞི་ལམ་འབྲས་བུ་རྒྱུད་ལུང་མན་ངག་གསུམ་གྱི་ཚུལ་དུ་གསུངས་མོད་ཀྱང༌། སྐབས་
འདིར་ཐེག་རྩེ་རྫོགས་པ་ཆེན་པོ་ནི་ཀུན་དང་མཐུན་ལ་ཀུན་ལས་ཁྱད་པར་དུ་འཕགས་
པའི་དབྱེ་བ་དང༌། གང་ཟག་གི་ཁྱད་པར་རང་ལུགས་ལ་དབང་པོ་རབ་འབྲིང་ཐ་མ་
གསུམ་ལ་ནང་གསེས་དགུར་དབྱེ་བའོ། །བསྡུ་ན་རིག་པ་རང་སྣང་གི་བློ་ཅན་དང༌།
སྣང་བ་ཡུལ་གྱི་བློ་ཅན་གཉིས་སུ་འདུ་གསུངས། དང་པོ་ནི། ཚེ་རབས་ཀྱི་བླ་མ་དང་
སློབ་མ་རང་གི་སྐལ་བ་རིག་པ་རང་སྣང་གི་བློ་ཅན་ནམ་དབང་པོ་རྣོན་པོ་རྒྱུའི་སྟོབས་
དང་ལྡན་པ་གཉིས་རྟེན་འབྲེལ་འཛོམས་ནས་ལམ་སྦྱོང་བགྲོད་ལ་མི་ལྟོས་པར་སྐད་
ཅིག་གིས་གྲོལ་བ་དང་། གཉིས་པ་བླ་མ་བསྟེན་ཚུལ་ལ་མི་རྨོངས་ཤིང༌། མོས་གུས་
ལམ་དུ་ཁྱེར་ནས་ལམ་ཟབ་མོ་བླ་མའི་རྣལ་འབྱོར་ཁོ་ནར་གཅིག་ཆོག་ཏུ་བརྩོན་ནུས་
པ་དག་ལ། དགོངས་བརྒྱུད་དོན་གྱི་འཕོ་བ་བསྐུར་ཐོབ་བྲལ་བ་ཆོས་དབང་སེམས་
ལ་ཐོབ་པ་ཞེས་རྣལ་འབྱོར་གྱི་དབང་ཕྱུག་ཕྱག་རྫོགས་བརྒྱུད་པ་སྔ་མའི་རྣམ་ཐར་ཚད་
-203 -



། ལྕེ་བཙུན་སྙིང་ཐིག་མ།
མས་ཀྱང་གྲུབ་མོད། ད་དུས་སྙིགས་མའི་གདུལ་བྱ་དེ་འདྲ་ཉིན་སྐར་ལས་དཀོན་ཞིང་།།
གནས་ལུགས་ཁོ་ན་ཉམས་སུ་ལེན་པ་རྣམས་ཀྱིས་བསྒྲུབ་བྱ་དང་སྒྲུབ་བྱེད་ཀྱི་བར་
ནས་འཛོལ་ཞིང་ཉམས་དང་རྟོགས་པ་ཤན་མ་ཕྱེས་པའི་རྐྱེན་གྱིས་མྱུར་ལམ་ཟབ་མོ་
ནོར་གོལ་གྱི་འཕྲང་ལ་ཤོར་བ་མང་བས། དེ་ངོས་འཛིན་ཞིང་བསལ་བའི་ཐབས་ཁོ་
ན་གནད་ཆེ་བའི་ཕྱིར། ཕྱི་ཐོས་པས་སྒྲོ་འདོགས་གཅོད་དགོས་པའི་རྒྱུ་མཚན་དེ་ཡིན་
པར་འདུག ཐོས་པ་ཙམ་གྱིས་མི་ཆོག་དེའི་དོན་ལ་བསམ་སྟེ། ནང་སྒོམ་པས་སེམས་
ཉིད་གཏན་ལ་དབབ་སྟེ་སངས་རྒྱས་ཀྱི་གོ་འཕང་ཐོབ་པར་འདོད་པ་ནི་དོན་ལ་རྟོན་
པའི་ཆོས་སུ་ངེས་ཀྱང་། ད་དུས་ཐོས་པ་ཆེ་རུང་རང་རྒྱུད་གཏན་ལ་དབབ་མ་ནུས་ཤིང་
ཁ་ཕྱིར་བལྟས་ང་རྒྱལ་གྱི་སྣོན་མ་དང༌། སྒོམ་ཡུན་རིང་ཡང་ཐབས་དང་ཤེས་རབ་བླ་
མའི་མན་ངག་གིས་མ་ཟིན་པའི་སྐྱོན་གྱིས་དོན་དམ་གནས་ལུགས་ཀྱི་ལྟ་བ་ཇི་བཞིན་
པ་མི་རྟོགས་ཤིང་། ཕལ་ཆེར་མངོན་པའི་ང་རྒྱལ་ཅན་དུ་སོང་བ་འདི་ནི་རང་གཞན་
གྱི་རྒྱུད་ལ་བརྟགས་ན་ཤེས་པ་འདིའོ། །དོན་ཆོས་ཕུང་བརྒྱད་ཁྲི་བཞི་སྟོང་དུ་གྲགས་
པའི་བབས་སོ་བྱང་ཆུབ་ཀྱི་སེམས་རྣམ་པ་གཉིས་ལ་འདུ་ཞིང་། དེའང་ཕྱག་རྫོགས་
དབུ་གསུམ་གྱི་ལྟ་སྒོམ་སྤྱོད་འབྲས་བཞིར་འདུ། དེ་ལས་ཀྱང་ཁྱད་པར་དུ་མས་འཕགས་
པ་འོད་གསལ་རྫོགས་པ་ཆེན་པོར་འདུའོ། །དེ་དག་བློ་རིམ་གསུམ་ལ་དགོངས་ཏེ་
སེམས་ཀློང་མན་ངག་སྡེ་གསུམ་དུ་འཇམ་དཔལ་བཤེས་གཉེན་གྱིས་བཀྲལ། དེའང་
དུས་དང་གདུལ་བྱར་དགོངས་ཏེ་སློབ་དཔོན་ཆེན་པོ་ཤྲཱི་སིདྷས་མན་ངག་སྡེ་སྐོར་ཚོ་
བཞིར་ཕྱེས་པའི་ནང་ནས་ཡང་གསང་བླ་ན་མེད་པ་གདུལ་བྱ་འདུལ་བྱེད་དུས་སུ་བབ་
པ་ནི་བཀའ་གཏེར་ལུང་བསྟན་མང་པོ་ནས་གསལ་བ་ལྟར། འདུལ་བྱེད་དེ་ལྟར་ཡིན་
ནའང་། གདུལ་བྱའི་སྐལ་བ་དང་བློའི་རིམ་པ་ནི། རྣལ་འབྱོར་བཞི་རིམ་པས་ཀྱང་
རིགས་ཅན་གསུམ་དུ་དབྱེ་བ་ནི་ཅིག་ཅར། ཐོད་རྒལ། རིམ་གྱིས་པའོ། །དེ་ལའང་
ཅིག་ཅར་བའི་ཅིག་ཅར། ཅིག་ཅར་བའི་ཐོད་རྒལ། ཅིག་ཅར་བའི་རིམ་གྱིས། ཐོད་
རྒལ་བའི་ཅིག་ཅར། ཐོད་རྒལ་བའི་ཐོད་རྒལ། ཐོད་རྒལ་བའི་རིམ་གྱིས། རིམ་གྱིས་
-204 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
པའི་ཅིག་ཅར། རིམ་གྱིས་པའི་ཐོད་རྒལ། རིམ་གྱིས་པའི་རིམ་གྱིས་སོགས་བློ་དང་
གོང་གི་རིགས་ཅན་དགུ་ལས་གཞན་མ་ཡིན་པར་ཤེས་དགོས། མཆན། སྐལ་པ་གཅིག་
ཏུ་མི་ངེས་ལ། སྟོན་བྱེད་མཚན་ཉིད་དང་ལྡན་པའི་བླ་མས་དབང་པོ་གོ་རིམ་ལྟར་ལམ་
མ་ནོར་བར་བསྟན་ཅིང་། ཁྱོད་ཀྱིས་འདི་ལྟར་གྱིས་ཤིག་ཅེས་བཀའ་སྩལ་པ་དེ། རང་
གིས་གཏན་ནས་མི་ནུས་ན་ལན་གཅིག་གམ། གཉིས་སམ། གསུམ་གྱི་བར་དུ་གནང་
བར་ཞུ། མ་གནང་ཚེ་སྲོག་ལ་བབ་ཀྱང་བསྒྲུབ་དགོས་ཏེ། སློབ་དཔོན་འཇམ་དཔལ་
བཤེས་གཉེན་གྱིས། བླ་མས་སློབ་མར་ལོག་པ་བསླབ་མི་སྲིད། །གལ་ཏེ་བསླབ་ཀྱང་
བཀའ་བཅག་དམྱལ་བར་འགྲོ། །ཞེས་སོགས་མདོ་རྒྱུད་མན་ངག་དུ་མ་ནས་ལུང་
དང་ཚད་མའི་རྣམ་ཐར་དཔེ་བཅས་ཡང་ཡང་གསུངས་པས་དེ་ལྟར་བྱ་དགོས་སོ། །
སྐབས་སུ་བབས་པ་བྱར་མེད་འོད་གསལ་རྫོགས་པ་ཆེན་པོ་སྤྲོས་མེད་དོན་གྱི་སྙིང་པོ་
ཉམས་སུ་ལེན་པ་ལ། དེའི་དགོངས་དོན་དང་འཇུག་སྒོ་བསྟན་པའོ། །དང་པོ། ཀུན་
ཏུ་བཟང་པོའི་དགོངས་ཉམས་རྡོ་རྗེའི་ཚིག་ལས། ཀྱེ་ཧོ༔ ང་ཡི་རང་བཞིན་རྫོགས་པ་
ཆེན་པོ་ལ༔ འཁོར་འདས་ཆོས་རྣམས་སྤངས་ཐོབ་བྲལ་བར་རྫོགས༔ མན་ངག་གནད་
རྣམས་རང་གྲོལ་ཆེན་པོར་རྫོགས༔ ལྟ་བའི་གནད་རྣམས་རྟག་ཆད་མེད་པར་རྫོགས་
སྒོམ་པའི་ལམ་རྣམས་འབད་རྩོལ་མེད་པར་རྫོགས༔ སྤྱོད་པའི་ཆོས་རྣམས་གནང་
བཀག་མེད་པར་རྫོགས༔ འབྲས་བུའི་ངོ་བོ་ཡིད་སྨོན་བྲལ་བར་རྫོགས༔ རྫོགས་
ཞེས་བྱ་བའང་བློས་བཏགས་ཙམ་དུ་ཟད༔ ཆོས་རྣམས་ཀུན་གྱི་ངོ་བོ་བྱང་ཆུབ་སེམས
སངས་རྒྱས་ཀུན་གྱི་ཐུགས་ཀྱང་བྱང་ཆུབ་སེམས སེམས་ཅན་ཀུན་གྱི་སྲོག་ཀྱང་
བྱང་ཆུབ་སེམས༔ བྱང་ཆུབ་སེམས་ལ་ཀུན་རྫོབ་དོན་དམ་མེད༔ མེད་ཅེས་སྨྲ་ནས་
སྟོང་པར་རྒྱས་མི་གདབ༔ ཡོད་ཅེས་བཟུང་ནས་རྟག་པར་བློས་མི་འཆོས མ་བཟུང་
མ་བཏང་རང་གར་བློ་འདས་དབྱིངས༔ བསམ་ཡུལ་སྤྲོས་པ་ཀུན་དང་བྲལ་བའི་ཀློང་༔
ང་ལ་བཅོས་མའི་རྣམ་རྟོག་མེད་པའི་ཕྱིར༔ དགེ་སྡིག་ལས་དང་འབྲས་བུ་གཏན་ནས་
ཟད༔ ལྷ་སྔགས་ཏིང་ངེ་འཛིན་གྱིས་ཅི་ཞིག་བྱ༔ བསྒྲུབས་པས་འགྲུབ་པའི་སངས་
- 205 -



༧ ལྕེ་བཙུན་སྙིང་ཐིག་མ།
རྒྱས་ང་མ་ཡིན༔ ང་ཡི་རང་བཞིན་ཀུན་ཁྱབ་ཆེན་པོ་ལ༔ ས་ལམ་བགྲོད་པས་མཐོང་
བ་ག་ལ་སྲིད༔ དེ་ཕྱིར་རེ་དོགས་འཇུར་བུས་མི་འཆིང་བར༔ ལྟ་བ་བཟང་པོའི་ངར་
དང་ཕྲོལ་ལ་ཞོག༔ སྒོམ་པ་བཟང་པོའི་ཤུབས་ནས་ཐོན་ལ་ཞོག༔ སྤྱོད་པ་འཇུར་བུའི་
ཚུལ་འཆོས་ཤིགས་ལ་ཞོག༔ འབྲས་བུ་ཆེན་པོའི་རེ་དོགས་བསྒྱུར་ལ་ཞོག༔ བསྒོམ་
དང་མི་སྒོམ་ལས་འདས་དྲན་པའི་ངང་༔ བྱ་དང་མི་བྱའི་རྩིས་གདབ་དབྱིངས་སུ་ཡལ༔
སྟོང་དང་མི་སྟོང་ལས་འདས་བྱང་ཆུབ་སེམས༔ ཡོད་དང་མེད་པའི་ཕྱོགས་ཞིག་གཉུག་
མའི་ཀློང་༔ སྨྲ་བསམ་བརྗོད་དུ་མེད་པའི་རིག་པ་ལ༔ དེར་འཛིན་གཉེན་པོ་མེད་པའི་
སྲོག་ཤིང་ཅན༔ གཅེར་བུ་ལྡིང་པ་རང་གྲོལ་སོ་མའི་གཤིས༔ འབད་རྩོལ་སྤྲོས་པ་
ཀུན་དང་བྲལ་བའི་ཀློང་༔ དུས་གསུམ་འཕེལ་འགྲིབ་མེད་པའི་ངང་ལ་གནས༔ ཞེས་
སོ༔ གཉིས་པ་ བི་མའི་ཞལ་ལུང་ལས་རྣམ་པ་བདུན་གྱིས་བསྟན་ཏེ༔ དང་པོ་འཇུག་
པའི་སྒོ་ནི༔ རྩོལ་མེད་བྱ་བྲལ་ཤུགས་འབྱུང་རྒྱ་ཡན་གྱི་ངང་ནས་འཇུག་གོ༔ གཉིས་
པ་རྟོགས་བྱེད་ཀྱི་ལྟ་བ་ནི༔ བརྗོད་བྲལ་གཟའ་གཏད་དང་བྲལ་བ་སྟོང་ཉིད་བསམ་
འདས་སོ༔ གསུམ་པ་སྒོམ་པ་ནི༔ དམིགས་གཏད་མཚན་མ་དང་བྲལ་བ་དེ་མ་བཅོས་
འཛིན་མེད་ངང་དྭངས་ལྷུན་གྲུབ་ཡོངས་རྫོགས་མཉམ་ཉིད་རྩ་བྲལ་ཟང་ཐལ་ལོ་
བཞི་བ་སྤྱོད་པ་ནི༔ བྱ་བྲལ་ཤུགས་འབྱུང་སྤང་བླང་གི་མཐའ་ཟད་རོལ་པ་གཅིག་གི་
ངོ་བོའོ༔ ལྔ་པ་འབྲས་བུ་ནི༔ ཡེ་ཤེས་བླ་མའི་ས་ཞེས་བྱ་སྟེ་སྤང་ཐོབ་མེད་པ་ཡེ་ནས་
ལྷུན་རྫོགས་ཆེན་པོ་ཡིན་ནོ༔ དྲུག་པ་ཐོབ་པའི་དུས་ནི༔ དུས་གསུམ་མ་ངེས་ཏེ་ཡེ་
གདོད་མ་ནས་རང་ཆས་རང་ཐོབ་པ་ཡིན་ནོ༔ བདུན་པ་དོན་གཉིས་ནི༔ རྩོལ་མེད་དུ་
ཡེ་རྫོགས་ལྷུན་གྲུབ་ཁྱབ་བརྡལ་ཆེན་པོ་ཡིན་ནོ༔ དེ་རྣམས་ཀྱང་མོས་པའི་རིམ་པས་
ཡར་ལ་རིམ་པ་བཞིན་འཕགས་ཏེ༔ མཐར་ཐུག་དོན་གྱི་རྩ་བ་ནི་བྱར་མེད་བླང་དོར་
དང་བྲལ་བ་ཡེ་ནས་ཆོས་སྐུ་བློ་འདས་ཡིན་ཅིང་༔ མདོར་ན་ཐེག་པའི་རིམ་པ་དེ་དག་
ཀྱང་སྤྲོས་ན་དཔག་ཏུ་མེད་དེ་ཉི་མའི་ཟེར་དང་མཚུངས་ཤིང་༔ བསྡུ་ན་གཅིག་ཏུ་འདུས་
ལ་ཉི་མའི་སྙིང་པོ་ལྟར་དང་༔ སེམས་ཀྱི་ཆོ་འཕྲུལ་དང་གང་འདུལ་ཐབས་དང་ཐུགས་
- 206 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རྗེའི་རང་བཞིན་ནི་འདུལ་བྱེད་དུ་ཤེས་པར་བྱ་བ་གཅེས་ཤིང་༔ དེ་ལྟར་ཐེག་པའི་
རིམ་པ་མ་ཤེས་ན་ཐེག་པ་ཐུན་མོང་བ་དང་འདྲ་སྟེ༔ ས་ལམ་ལྟ་དགོངས་གྲུབ་མཐའ་
ཁྱད་ཕྱེ༔ དཔྱོད་བྱེད་ལ་སོགས་པའི་རིམ་པ་མ་ཤེས་པས་ཕྱོགས་སུ་གོལ་བ་ཀུན་ཀྱང་
རྟོགས་ཤིང་ཁོང་དུ་ཆུད་པས་ནམ་མཁའ་མདུང་བསྐོར་ལྟར་ཕྱོགས་ལྷུང་མེད་པ་གནད་
ཆེ་བས་དེ་ལྟར་ཤེས་པར་བྱའོ༔ ཞེས་སོ། །དེ་ལྟར་འོད་གསལ་རྫོགས་པ་ཆེན་པོ་རྒྱུ་
འབྲས་ལས་འདས་པ། ས་ལམ་གཅིག་ཆོད། རྟོགས་གྲོལ་དུས་མཉམ། སྒྲ་ཇི་བཞིན་
པ་ཡིན་ཡང་གང་ཟག་ལམ་འདི་ལ་མོས་པ་དང་གོ་བ་ཙམ་ཡོད་སྲིད་ན་ཆོས་ལ་སྙད་
བཏགས་པ་ཙམ་ལས་མེད་པས་ན་ཡང་བསྐྱར་ནི། ཨོ་རྒྱན་ཆེན་པོས། ཨ་ཏིའི་བསྟན་
པ་ཉམས་པའི་རྟགས། །ཁ་ལྟ་སྟོང་སྐད་སྦད་ཁམས་ཆེ། །དགེ་མེད་སྡིག་མེད་ཡིན་
ཞེས་གླེང་། །ཁྲིམས་སྤངས་ཐ་མལ་སྤྱོད་པ་སྐྱོང་། །ཚོགས་འཁོར་ཡིན་ཞེས་སྲོག་
ཆགས་གསོད། །སྒོམ་སྒྲུབ་དོར་ནས་སྲང་མདོར་འཁྱམ། །ཞེས་པའི་ལུང་དོན་གྱི་
ཐོག་ཏུ་བབས་པ་ལ་ཐུགས་དཔྱད་རེ་མཛད་ནས་ལམ་ཇི་བཞིན་པ་ཉམས་སུ་ལེན་
པར་ཞུ། དངོས་གཞི་ལས་དང་པོ་པ་ཐབས་ཀྱིས་ལམ་ལ་དྲངས་པའི་ཐོག་མར་རྡེའུ་
སོགས་ལ་སེམས་འཛིན་ཅིང་དེ་ལ་སེམས་ཟིན་ནས་རིམ་པར་གཙོ་དེད་དང་། བྱང་
གནས་འགྲོ་གསུམ་བཙལ་ལུགས་དང་། དང་པོ་འཁོར་འདས་རུ་ཤན་སྔོན་དུ་འགྲོ་
བས་སྒོ་གསུམ་སྦྱངས་པའི་སྐབས་བྱུང་གནས་རྩད་བཅད་སོགས་ཕྱག་སྲོལ་འདུག་ཀྱང་།
འདི་སྐབས་བླ་མ་རྡོ་རྗེ་འཆང་ཆེན་པོས་ཁོ་བོ་རྗེས་སུ་བཟུང་བའི་སྐབས་ཀྱི་ཕྱག་སྲོལ་
དང་། ལས་དང་པོ་པ་ལ་རྟོགས་སླ་བའི་ཕྱིར་ཉམས་མྱོང་གི་སྒོ་ནས་སྟོན་པ་ལ། དང་
པོ་འཁོར་འདས་ཀྱི་བྱེད་པོ་ལུས་ངག་ཡིད་གསུམ་གང་ཡིན་བརྟགས་ཤིང་རྩད་གཅོད
དགོས་པ་ནི། སྲས་གཅིག་གི་རྒྱུད་ལས། གནས་ལུགས་གཏན་ལ་དབབ་པ་ལ༔ རང་
གི་རྟོག་པ་རྩད་གཅོད་གཅེས༔ ད་བར་འཁོར་བར་འཁྱམས་མཁན་གང་༔ མ་འོངས་
འཁོར་འདས་བྱེད་མཁན་གང་༔ དགག་སྒྲུབ་སྤང་བླང་བྱེད་པོ་གང་༔ ལེགས་པར་
བརྟགས་ལ་གདར་ཤ་གཅོད༔ ཅེས་པའི་དོན་ཕྲལ་ཏེ་གོ་བརྡ་སྤྲད་པ་ནི། ཁྱོད་ཀྱི་དགེ་
- 207+



2 ལྕེ་བཙུན་སྙིང་ཐིག འི ་
སྡིག་གི་ལས་བྱེད་མཁན། བདེ་སྡུག་གི་རྒྱུ་སྒྲུབ་མཁན། འཁོར་འདས་ཀྱི་བྱེད་པོ་སོགས་
ལུས་པོ་འདི་རེད་དམ། གཏམ་སྨྲ་བྱེད་ཀྱི་ངག་འདི་རེད་དམ། མི་དྲན་དགུ་དྲན་གྱི་
སེམས་འདི་རེད་དམ་སོགས་རྩད་བཅད་དགོས་ཚུལ་ཞིབ་ཏུ་བཤད་ལ། དེ་ལ་ཐོག་
མར་ལ་སེམས་ཅན་ཐམས་ཅད་སྡུག་བསྔལ་དང་བྲལ་ཏེ་སངས་རྒྱས་ཀྱི་ས་ལ་བདག་
གཅིག་པུས་འགོད་པར་བྱ་བའི་ཕྱིར། སེམས་ཀྱི་གནས་ལུགས་སྒོམ་པ་ཡིན་པས་མྱུར་
དུ་རྟོགས་ནུས་པར་བྱིན་གྱིས་རློབས་ཤིག་སྙམ་པས། བླ་མའི་རྒྱང་འབོད་གསོལ་
འདེབས་གང་ཤེས་བྱ། དེ་ནས་ལུས་རྣམ་སྣང་ཆོས་བདུན་ནམ་དྲང་པོར་འདུག་ལ།
མིག་སྣ་རྩེར་ཕབ་ནས་ཐུན་ཐུང་ལ་གྲངས་མང་དང༌། འགྲོ་འཆག་ཟ་ཉལ་སོགས་ཀྱི་
སྐབས་དྲན་ཤེས་ཀྱིས་རྟོག་དཔྱོད་ཀྱིས་ཤིག་ཅེས་གདམས། དེའང་ཐག་ཆོད་ཞུ་རྒྱུ་མ་
མེད་ཚེ། ཁྱོད་ཀྱི་ལུས་ངག་ཡིད་གསུམ་འདི་གཅིག་རེད་དམ། སོ་སོ་རེད་ལྟོས་ལ་ཤོག་
ཅེས་བལྟར་བཅུག གཅིག་རེད་ཟེར་ན། ཡང་ལུང་དེ་ཉིད་ལས། བར་དུ་སེམས་ཀྱི་
མཚང་བཙལ་བ༔ སྒོ་གསུམ་གཅིག་གམ་ཐ་དད་པ༔ གཅིག་ན་སོ་སོར་སྣང་འདི་ཅི་
ཡང་ན་སེམས་དངོས་མ་གྲུབ་བཞིན༔ སྒོ་གསུམ་དེ་ལྟར་འགྱུར་དགོས་ཤིང་༔ ཐ་དད་
ཡིན་ན་ལུས་གྲུབ་བཞིན༔ ངག་དང་སེམས་ཀྱང་གྲུབ་དགོས་ཏེ༔ དེ་སོགས་འགལ་
འདུ་རྣམས་མང་ཡང་༔ གཅིག་དང་ཐ་དད་ཡིན་མིན་གྱིས༔ དགག་སྒྲུབ་བྱེད་པོ་སྒོ་
གསུམ་གྱི༔ གང་གཙོ་བརྟགས་ཤིང་དཔྱད་བྱས་ནསཿ མཚངས་འདོན་རྟོག་པའི་ཕུ་
ཐག་གཅོད༔ ཅེས་གསུངས་པ་ལྟར་བརྟག་བཅུག་སྟེ༔ དལ་བུས་ཁྲིད་ལ་རྫུན་ལབ་
མི་ཡོད་དར་བས་འགགས་ལ་ཡང་ཡང་གཏུགས༔ སེམས་གཙོ་ཆེ་ངེས་རེད་ཟེར་ན།
ལུས་ངག་གཉིས་སེམས་ཀྱི་གཡོག་པོ་དགེ་སྡིག་གང་ཡང་སེམས་ཀྱིས་དྲན་ཅིང་། དེའི་
རྗེས་སུ་ལུས་ངག་འབྲང་ལ། ཤི་ནས་ངག་རླུང་དང་འགྲོགས་ཏེ་ཡལ་འགྲོ། ལུས་རྡོ་
བ་ལྟར་ཤུལ་དུ་ལུས། གང་བྱས་ཀྱི་ལས་སེམས་རྣམ་པར་ཤེས་པའི་རྗེས་སུ་འབྲངས་
ནས་༑ བར་དོ་དང༌། ཕྱི་མའི་བདེ་སྡུག་མྱོང་ཚུལ་སོགས་ཐག་ཆོད་ངེས་སུ་ངོ་སྤྲད་དོ། །
གཉིས་པ་བྱུང་གནས་འགྲོ་གསུམ་རྩད་བཅད་ཅིང་གཏན་ལ་དབབ་པ་ནི། ཡང་ལུང་
-208 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
དེ་ཉིད་ལས། ཐ་མ་བྱུང་གནས་འགྲོ་གསུམ་ཡང་༔ སེམས་འདི་ཐོག་མར་བྱུང་ས་གང་༔
བར་དུ་གར་གནས་མཐར་གར་འགྲོ༔ བྱུང་ས་བྱུང་མཁན་གནས་པ་དང་༔ གནས་
མཁན་འགྲོ་ས་འགྲོ་མཁན་སོགས༔ མཁན་པོ་རང་གི་ངོ་བོར་བརྟག༔ གཅིག་དང་ངོ་
བོ་གཟུགས་ཁ་དོག༔ གནས་འགྱུ་བདེ་གསལ་མི་རྟོག་ཉམས༔ བརྟགས་པས་གཟུགས་
དབྱིབས་ཁ་དོག་རྣམས༔ མཐོང་ངམ་གྲངས་སོགས་ཡོད་པ་ན་ ཡོད་པའི་དངོས་པོ་
གང་ལ་གནས༔ གནས་པ་དེ་ཉིད་ཤེས་མཁན་གང་༔ བརྟགས་ཤིང་བློ་ལས་འདས་
པར་བྱ༔ ཐུན་མོང་མ་ཡིན་ལམ་གྱི་གནད༔ བརྟགས་ཤིང་གདར་ཤ་ཆོད་པས་ན་
ཡེ་ཤེས་མཐོང་བ་ཆེན་པོར་འགྱུར༔ ཞེས་པ་ལྟར༔ ཁྱོད་ཀྱི་སེམས་ཞེས་པ་མི་དྲན་
དགུ་དྲན་བཟུང་ན་མི་ཟིན་བཏང་ན་མི་འགྲོ་བའི་རྟོག་པ་སྐད་ཅིག་མ་ཝལ་གྱིས་ཤར་
བ་དེ་ལས་གཞན་མེད། འོ་དེ་ཕྱི་རོལ་གཟུགས་སྒྲ་དྲི་རོ་རེག་བྱའི་ཡུལ་དེ་ལས་ཚུར་
བྱུང་ངམ། མིག་སོགས་དབང་པོའི་ཕྱོགས་ནས་ཕར་སོང་བ་གང་ཡིན་ཡང་ཡང་ལྟོས་
ཤོག་ཅེས་གདམས། འདི་ལས་བྱུང་ཟེར་ན། དེ་ལས་བྱུང་སྙམ་མཁན་དེ་དང་བྱུང་བ་
དེ་གཉིས་གཅིག་རེད་དམ་སོ་སོ་རེད་ལྟོས་ཤོག་བྱ། གཉིས་རེད་ཟེར་རམ་ཡང་ན་གཅིག་
རེད་ཟེར་ན་དེའི་གཟུགས་ཅི་འདྲ་འདུག ཁ་དོག་དཀར་དམར་མཐིང་ལྗང་སོགས་ཅི་
འདྲ་འདུག་ལྟོས་ལ་ཐག་ཆོད་པར་གྱིས་ལ་ཤོག་ཅེས་གདམས། དེ་བཞིན་དུ་ཚོགས་
དྲུག་ཐ་དད་དུ་དབྱེ་ནས་བརྟགས་བཅུག་པའམ། ཡུལ་གང་ལ་རྟོག་པ་འཕྲོ་ཞིང་དེར་
འཛིན་མཁན་པོ་ལ་བརྟགས་པ་སོགས་ཐབས་སྣ་ཚོགས་ཀྱིས་ཐག་ཆོས་ངེས་བྱ། ཡང་
གནས་པ་གནས་མཁན་ལ་བརྟག་པ་ནི། ཕྱིའི་ཡུལ་དང་དབང་རྟེན་གང་ལ་གནས་སྔ་
མ་ལྟར་རྩད་བཅད་དེ་བརྟག་བཅུག་ལ། འདིར་གནས་ཟེར་ན་གཟུགས་ཁ་དོག་སོགས་
སྔར་ལྟར་དྲི་མེད་ཀྱིས་རྩད་ཆོད་ངེས་བྱས་པས་གནས་པ་མ་རྙེད་ཚེ། མཐར་འགྲོ་ས་
དང་འགྲོ་མཁན་ལ་བརྟག་པ་ནི། ཁྱོད་ཀྱིས་མིག་གིས་གཟུགས་དང་། རྣ་བས་སྒྲ།
ལྕེས་རོ། སྣས་དྲི། ལུས་ཀྱིས་ཚ་གྲང་སོགས་ཀྱི་ཡུལ་མྱོང་ཚོར་གྱི་དུས་སུ་དང་པོའི་
ཤེས་པ་དེ་འགགས་ནས། ཡང་གཞན་ཞིག་དྲན་ཨི་འོང་ལྟོས་ལ་ཤོག་ཅིག་གདམས།
- 209 -



།ལ 12: ལྕེ་བཙུན་སྙིང་ཐིག་
དེ་ལྟར་རེད་ཟེར་ན་རྟོག་པ་སྔ་མ་དེ་ཡུལ་དེ་ལ་ཐིམ་ནས། ཡང་གཅིག་དེའི་ཤུལ་ནས་
སྐྱེ་བ་རེད་དམ། དེ་ཕར་སོང་ནས། ཡང་ཚུར་མ་འོང་བ་རེད་ལྟོས་ལ་ཐག་ཆོད་པར་
གྱིས་ཤིག་ཅེས་གདམས། ཡང་འདི་འདྲ་རེད་ཟེར་ན་གཟུགས་ཁ་དོག་སོགས་གོང་
ལྟར་རྩད་གཅོད། གང་ཡང་ཟེར་མི་ཤེས་པའི་ཧད་དེ་ལྷང་ངེ་ཞིག་རེད་ཟེར་ན་དེ་ཡང་
ཡང་བརྟགས་བཅུག་ལ། དེ་ལས་མེད་ངེས་སུ་ཐག་ཆོད་བྱུང་ཚེ། འོ་དེ་ལྟར་ཡིན།
སེམས་འདི་ཐོག་མར་སྐྱེ་མ་མྱོང་བས་བྱུང་ས་མེད། བར་དུ་འགགས་མ་མྱོང་བས་གནས་
ས་མེད། ཐ་མ་འགྲོ་འོང་གི་མཚན་མ་མ་གྲུབ་པས་འགྲོ་འོང་མེད། དེ་ལྟར་བརྟགས་
པའི་མཁན་པོ་དེའང་མེད་པས་གཞི་མེད་རྩ་བྲལ་གྱི་ངང་དེར་ལྷོད་ལ་སྒོམས་ཤིག་ཅེས་
གདམ་མོ། །|:ཀྱི ་ཀ་ཁོའི་
གསུམ་པ་གནས་འགྱུ་ཞི་ལྷག་གི་ཤན་དབྱེ་བ་ནི། གནས་ལུགས་རྡོ་རྗེའི་ཚིག་རྐང་ལས།
གཞི་ཡི་གནས་ལུགས་སྤྲོས་དང་བྲལ༔ གཞི་སྣང་རིག་པ་ཆོས་ཀྱི་སྐུ་ལམ་ལ་བྱ་རྩོལ་
ཡེ་ནས་དག༔ དེ་ཉིད་མངོན་གྱུར་གྲོལ་ས་ཆེ༔ འབྲས་བུ་གུད་དུ་བཅད་མ་ཡིན་
འབྲས་ཉིད་རྒྱུ་རུ་ཡོད་པའི་དུས༔ ཆམ་གྱིས་གནས་པ་ཞི་གནས་ཡིན་ཐོལ་གྱིས་ཤར་
བ་རིག་པའི་གདངས༔ ཧྲིག་གིས་རིག་པ་ལྷག་མཐོང་ཡིན་ ཞེས་པ་ལྟར་ན། ཞི་ལྷག་
གཉིས་མཚན་བཅས་དང་མཚན་མེད་ཀྱི་སྒོ་ནས་གཏན་ལ་དབབ་པའི་མན་ངག་བཞེད་
སྲོལ་སྣ་ཚོགས་ཡོད་ཀྱང་། འདི་ནི་ཀུན་མཁྱེན་ཀློང་ཆེན་པའི་མན་ངག་གི་ཡི་གེ་བླ་མ་
ཡང་ཏིག་ཡིད་བཞིན་ནོར་བུ་སོགས་ལས་གསུངས་པས་ཡིག་འབྲུའི་གཟུགས་ཤེས་པ་
དག་ལ་འདི་ལྟར་ཁྲིད་པར་བྱས་ན། དབང་པོ་རྣོ་བརྟུལ་གྱི་སྐབས་དབྱེ་བ་སོགས་གཞན་
དང་མི་འདྲ་བའི་ཉམས་མྱོང་ཡོད་པས་དེ་ལྟར་ན། ཐོག་མར་མཚན་མ་ཨ་དཀར་ལ་
སེམས་གཟུང་བ་ནི། དབེན་པར་ལུས་ལྷོད་ཆགས་པའི་སྐྱིལ་ཀྲུང་བཅས་ཏེ། སྣ་རྩེའམ་
སྨིན་མཚམས་སུ་ཨ་དཀར་པོ་འོད་དང་ལྡན་པ་གཅིག་བསྒོམ་སྟེ། རླུང་སྣ་ནས་ཕར་
འགྲོ་དུས་རྒྱང་གིས་སོང་། ཚུར་བྱུང་དུས་ཧྲིལ་གྱིས་འོང་ནས་སྔར་གྱི་དམིགས་པ་དེར་
གནས་པར་བསམ། དེའང་ཚ་བ་ཤས་ཆེ་ན་རླུང་དང་ཡིག་འབྲུ་གྲང་བ། གྲང་བ་ཤས་
- 210 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཆེ་ན་ཚ་བའི་རེག་བྱ་ཅན་དུ་བསྒོམས་ལ་ཉམས་སུ་བླངས་པས། རིམ་པར་གོམས་ནས་
ཕར་འགྲོ་ཚུར་འོང་ལན་བརྒྱད་དགུ་རེ་ཙམ་ལ་རྣམ་རྟོག་གིས་བར་མི་བཅད་པར་སེམས་
རྩེ་གཅིག་ཏུ་ཨ་ལ་དམིགས་པ་ཟིན་པ་ཞིག་ནས༑ དེ་ནས་དམིགས་རྟེན་ཨའི་འཛིན་
པའང་མེད་པར་སྐྱེ་མེད་བསམ་ངོ་ཐམས་ཅད་དང་བྲལ་བ་ལན་ཅིག་མིན་པར་ཡང་ཡང་
བྱུང་ན། ཏིང་ངེ་འཛིན་ཐུན་མོང་ཞི་ལྷག་ཟུང་འཇུག་གྲུབ་པ་ཡིན། དེས་རྣམ་རྟོག་མི་
ཆོད་པར་འདུག་ན། བར་ཆད་སེལ་བའི་ཡི་གེ་ཕཊཐལ་སེམས་བཟུང་བ་ནི། ལུས་སེམས་
ཁོང་ལྷོད་ལ་རང་སོར་བཞག་ནས་ཕཊ་དྲག་པོ་ཞིག་བརྗོད་པས། རྟོག་པ་གང་ཡང་
མེད་པའི་ཤེས་པ་ཧད་དེ། སེང་ངེ་བ་ཞིག་བྱུང་བའི་ངང་དེར་གློད་ལ་བཞག ཡང་རྟོག་
པ་ཕྱི་མ་སྐྱེས་དུས་དེ་ག་ལྟར་ཕཊཀྱིས་བཅད། མི་ཆོད་ན་དྲག་ལ་ཐུང་བ་ཡང་ཡང་
བརྗོད་དེ་ཉམས་སུ་བླངས་པས་རང་བཞིན་སྤྲོས་པ་དང་བྲལ་བའི་ཡེ་ཤེས་འཆར་བའང་
ཡོད་དེ་ཉམས་འགྱུར་བ་ཅན་ནམ་ཡེ་ཤེས་ཡིན་མིན་བརྟག་གོ །དེས་ཆོད་རུང་མ་ཆོད་
རུང་ཁྲོ་བོ་དགྱེས་པའི་གད་མོ་ལ་སེམས་བཟུང་བ་ནི། གོང་ལྟར་གློད་ལ་མཉམ་པར་
བཞག་དུས་རྣམ་རྟོག་བདེ་སྡུག་རགས་པ་གང་བྱུང་ཧ་ཧ་ཞེས་དྲག་ལ་ཐུང་བ་བརྗོད་དེ་
ཞི་བའི་དུས་ངང་ལ་བཞག་གོ །སྐབས་སུ་ཧ་སྒྲ་དང་བཅས་རླུང་ཕྱིར་འཛིན་ཁོག་པ་
སྟོང་སེང་ངེ་བ་རེ་བྱ། དེས་སེམས་མི་དགའ་བ་དང་། རླུང་དང་ཁམས་འཁྲུགས་པ་
སེལ་ཞིང་། ཆོས་ཉིད་རང་བྱུང་གི་ཡེ་ཤེས་ཀྱི་ཉམས་འཆར་རོ། །དེས་ཀྱང་མ་ཞི་ན་
ལྷ་མ་ཡིན་རྩོད་པ་འགྱེད་པ་ལ་སེམས་བཟུང་བ་ནི། རི་རྩེ་ལ་སོགས་པ་མཐོ་སར་
ཕྱིན་ལ་ལུས་སེམས་གོང་ལྟར་གློད་དེ། དང་པོ་མགོ་དང་ལུས་པོ་དལ་བུས་སྒྲིལ། དེ་
ནས་ཁམས་ཀྱི་ཐུབ་ཐང་དྲག་ཏུ་བསྒྲིལ་ཏེ། ལྟེ་བར་རཾ་དམར་པོ་ལ་སེམས་གཏད།
རླུང་ནང་དུ་གཟུང་། རླུང་ལ་ཤེས་པའི་ཟས་བརྟེན་པས་ཕྱིའི་སྣང་བ་རང་འགགས་ལ་
སོང་ནས། ཅིའི་ངོ་བོའང་མ་གྲུབ་པ་ཉམས་སུ་མྱོང་སྟེ་སྟོང་ཉིད་བསམ་ངོ་དང་བྲལ་
བའི་ཉམས་སྐྱེའོ། །རབ་ལ་ཨ་གཅིག་པུས་ཆོག་པའང་ཡོད། མིན་ཀྱང་བག་ཆགས་
སྲེག་བྱེད་རོ་ལ་སེམས་འཛིན་པ་ནི། སྨིན་མཚམས་སུ་རི་ཡིག་དམར་པོ་ཤིན་ཏུ་ཕྲ་བ་
-2ll-



1: ལྕེ་བཙུན་སྙིང་ཐིག་སོགས།
ཞིག་ཡུན་རིང་ཐུང་སྤེལ་ཏེ་བསྒོམས་པས་ཐུན་མོང་ཉམས་ཀྱི་ཞི་ལྷག་དུས་གཅིག་མཐོང་
བའང་ཡོད། དེ་གཉིས་གང་ཡང་རུང་བའམ། ཡང་ན་རྣམ་པར་རྟོག་པ་ཧཱུཾ་གིས་འདེད་
པ་ལ་སེམས་བཟུང་བ་ནི། ལུས་སེམས་གོང་ལྟར་གློད། སྣ་རྩེར་ཧཱུཾ་སྔོན་པོ་གཅིག་
དམིགས་ལ་སེམས་ཟིན་པ་ན། ཧཱུཾ་དེ་ཕར་འགྲོ་དུས་ངག་གིས་ཧཱུྃ་གླུ་དལ་བུས་སྒྲ་གདངས་
ཆུང་བར་བརྗོད་པ་དང་ཧཱུྃ་དབྱེར་མེད་དབུགས་ཐེག་གཅིག་གིས་རླུང་ཕྱིར་འཛིན་དང་
སྦྲགས་ཏེ། ཕར་འགྲོ་ཚུར་འགྲོ་གྲངས་བདུན་བརྒྱད་ཙམ་ལ་རྣམ་རྟོག་གིས་བར་མི་
གཅོད་པའི་ཚེ། རྒྱང་ཇེ་རིང་མིག་གིས་མཐོང་ས་བར་བཏང་བའི་འདུན་མ་བྱས་ནས་
ཡང་ཡང་སྦྱངས་པས། ཅི་ཞིག་ན་ཧཱུྃ་གིས་དམིགས་པ་གཏན་ཡལ་དུ་སོང་སྟེ་དམིགས་
མི་ཤེས་པ་དང་། ངག་གིས་ཧཱུྃ་གི་སྒྲ་བརྗོད་པའི་རླུང་ཡང་ཆད་དེ། གཏད་མེད་ཧད་དེ་
སེང་ངེ་སལ་ལེ་བ་བརྗོད་མི་ཤེས་པའི་ཉམས་ལན་ཅིག་མིན་པས་ལན་གྲངས་དེ་ལྟར་
བྱུང་ཚེ་མཚན་བཅས་དམིགས་པ་ལ་བརྟེན་པའི་ཞི་ལྷག་གི་ཉམས་ངེས་པར་འགྲུབ་
པ་ཡིན། ཡིག་འབྲུ་མི་ཤེས་པའི་མི་སྐྱ་ཕོ་མོ་ཐ་མལ་པ་རྣམས་ལ། རྡོ་དང་རྡེའུ་རྩྭ་ཤིང་
སོགས་ཕྲ་མོ་ལ་སེམས་འཛིན་པའམ། ཡང་ན་བླ་མ་སྐྱབས་གནས་ཀུན་འདུས་ཡིན་
པའི་ངེས་ཤེས་ཀྱིས་རང་གི་མདུན་ནམ་སྤྱི་བོར་བསྒོམ་པ་སོགས་ལ་བསླབ་བོ། །དེ་
ལྟར་ཐབས་ལ་བརྟེན་ནས་ཉམས་ཀྱི་ཞི་ལྷག་གི་གཞི་ཚུགས་ནས། བླ་མ་མི་བརྗེད་པའི་
དྲན་པས་འགྲོ་འདུག་ཉལ་འཆག་བཟའ་བཏུང་སོགས་ཀྱི་དུས་ཐམས་ཅད་དུ་བསྐྱང་
ཚེ་༑ དང་པོ་བརྗེད་ངེས་ཆེ། རྒྱུན་དུ་ཅི་ཙམ་བསྒོམ་རིམ་ལྟར་མི་བརྗེད་པ་ཡོང་། དེ་
སྐབས་རྣམ་རྟོག་བཟང་ངན་གྱི་དབང་དུ་ཤོར་ནས་ཡེངས་པ་དང༌། སྐབས་སུ་ལུང་མ་
བསྟན་དུ་ཤོར་ཏེ་ཡེངས་པ་གང་བྱུང་དུས་ཅེར་བལྟས་དང་འཇུར་དྲན་མི་བྱ་བ། བླ་མ་
དྲན་པའི་མོས་གུས་ཀྱིས་མིག་གྱེན་དུ་ཅུང་ཟད་ལྷོག་ལ་བལྟས་པས་སེལ་འགྲོ། དེ་ལྟར་
ཡུན་རིང་ཉམས་སུ་བླངས་པས་ནི། ཇ་ཕོར་དོ་གསུམ་ཙམ་བཏུང་ཚེ་ལས་མི་བརྗེད་
པའི་དུས་སུ། རུ་ཤན་ནམ་ངོ་སྤྲོད་ཀྱིས་ཟིན་པ་གལ་ཆེ། དེའང་མཉམ་གཞག་རྗེས་
ཐོབ་གཉིས་འཇུར་དྲན་ཨ་འཐས་ཀྱིས་བཅིང་བ་མ་ཡིན་པར་ཉམས་སུ་བླངས་ཚེ།
- 212 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བྱིང་རྨུགས། འཕྲོ་རྒོད། འགྱེད་འཐོར། ལུང་མ་བསྟན་སོགས་ཀྱི་དབང་དུ་མི་གཏོང་
བླ་མའི་ཞལ་ཤེས་ལྟར་བྱ། ཉམས་ཀྱི་བདེ་གསལ་མི་རྟོག་འཕེལ་འགྲིབ་ཅན་སྣ་ཚོགས་
འོང་བས་གདམས་པ་ཟབ་མོའི་ཐབས་ལ་མ་བརྟེན་ན་ཉམས་དང་རྟོགས་པའི་ནོར་ས་
དང་ཤོར་གོལ་སོགས་ཕྲ་ཞིང་ཕྲ་བ་རང་སྟོབས་ཀྱིས་བསལ་མི་ཤེས་པས་ན། མན་ངག་
ཟབ་མོ་རྣལ་འབྱོར་བཞི་རིམ་དང་། ཕར་ཕྱིན་གྱི་ལམ་ལྔའི་འགྲོས་ལྟར་འདི་བཞིན་
ཉམས་སུ་ལེན་པ་གནད་ཆེ། རྫོགས་པ་ཆེན་པོ་བྱར་མེད་བློ་འདས་ས་ལམ་ཅིག་ཆོད་
རྟོགས་གྲོལ་དུས་མཉམ་ཡིན་པས། ཐུན་མོང་ཐེག་པ་དང་། ཕྱག་ཆེན་རྣལ་འབྱོར་
བཞི་རིམ་སོགས་ཀྱིས་བསླད་པ་དོན་མེད་སྙམ་ན། ལྟ་སྒོམ་སྤྱོད་པ་ཅིག་ཅར་དུ་རྟོགས་
པའི་གང་ཟག་དང་། རྫོགས་པ་ཆེན་པོའི་ཁྱད་ཆོས་རྡོ་རྗེའི་གད་མོ་བཅུ་གཉིས་དང༌།
ངོ་མཚར་བའི་ཚིག་ཆེན་བརྒྱད་སོགས་དབང་པོ་ཤིན་ཏུ་རྣོན་པོ་ལྟ་བ་ཐག་ཆོད་སྒོམ་པ་
དྲོད་རྟགས་ཐོན། སྤྱོད་པ་ལམ་ཁྱེར་གྱིས་བོགས་ཐོན་པས་རྫོགས་ཆེན་སེངྒེའི་རང་
སྐད་ཡིན། གང་ཟག་དབང་པོ་རབ་འབྲིང་ཐ་མ་གོང་སྨོས་ལྟར་ཁྱད་ཆེ་བའི་ཕྱིར་དང་།
ཁྱད་པར་སྟོན་པ་ཐུབ་པའི་དབང་པོས་མདོ་སྡེ་པདྨ་དཀར་པོ་ལས་སྙིགས་མ་ལྔ་ལུང་
བསྟན་པའི་ཐོག་ཏུ་འཁེལ་བ་མཐོང་ཆོས་སུ་གྱུར་པ་ལྟར་ལྟ་བའི་སྙིགས་མ་ནི། ད་ལྟ་
སྤྱིར་མདོ་སྔགས་གཉིས་ཀྱི་བསྟན་པ་དང་། སྒོས་སུ་ཕྱག་རྫོགས་སྙིང་པོའི་བསྟན་པ་
རིན་པོ་ཆེ་ཁ་ལྟ་ཡིད་དཔྱོད་གོ་ཡུལ་དུ་སོང་ནས་ཤིན་ཏུ་ཉམས་དམའ་བ་འདི་ལ་ལེགས་
པར་དཔྱད་ན། སྔོན་བསྟན་པའི་སྙིང་པོ་དར་བའི་དུས་སུ་བསྐྱེད་རྫོགས་གཉིས་ཀྱི་
ལམ་ཉམས་སུ་བླངས་པའི་འབྲས་བུ་སྐུ་ཚེ་དེར་ཐུན་མོང་གྲུབ་པ་བརྒྱད་སོགས་བརྙེས་
ཚུལ་དང༌། རང་གྲོལ་ཕྱག་རྒྱ་ཆེན་པོ་དང་། འོད་གསལ་རྫོགས་པ་ཆེན་པོའི་ལམ་
ཉམས་སུ་བཞེས་ཤིང་། ལམ་རྟགས་མངོན་དུ་མཛད་པ་སྔོན་བྱོན་གྲུབ་པའི་དབང་
ཕྱུག་སྐར་ཚོགས་ལྟ་བུ་བྱོན་པ་ཡིན་ཏེ། ད་ལྟ་དེ་དག་གི་ཐུགས་ཉམས་སུ་བཞེས་རྒྱུའི་
གདམས་ངག་ཆོས་ཀྱི་ངོས་ནས་བྲི་གང་མེད་པར་བཞུགས་མོད་ཀྱང་། གང་ཟག་ལ་
ལ་ལས་འཕྲོ་སྨོན་ལམ་གྱི་མཐུས་བླ་སློབ་རྟེན་འབྲེལ་རང་འགྲིག་ཏུ་སོང་བ་རེ་ཟུང་
-213 -



ལྕེ་བཙུན་སྙིང་ཐིག **
ཙམ་ཡོད་ན་ཐང་། དེ་མིན་དང་པོ་བརྟེན་བྱ་བརྟེན་ཚུལ་གང་ལ་བརྟགས་ཤིང་དཔྱད་
རུང་མ་དཔྱད་རུང་སློབ་མའི་ཀུན་སློང་ཚེ་འདི་དོན་གཉེར་གྱི་ལོག་པའི་བསམ་སྦྱོར་
ངན་པ་ཤུགས་ཆེ་ཞིང་། སྟོན་བྱའི་གདམས་པ། སྟོན་བྱེད་ཀྱི་བླ་མ། བསྟན་ཡུལ་གྱི་
སློབ་མ་རྣམས་བཀའ་ལུང་དང་མཐུན་པར་བླ་སློབ་གཉིས་ཀའི་རྟེན་འབྲེལ་བརྟག་པ་
སོགས། བཟང་ངན་གྱི་དབྱེ་བ་མེད་པར་འཆོལ་བོར་སྤྱོད་པའི་རྐྱེན་གྱིས་བསྟན་པ་
གཟུགས་བརྙན་ཙམ་དུ་སོང་བ་འདི་ལ་དགོངས་ཏེ། སྔ་འགྱུར་ལུང་རྟོགས་ཀྱི་བསྟན་
པ་སྤྱིའི་བདག་པོ་སྒྲོ་བཏགས་པ་ཙམ་མིན་པར་གངས་ཅན་ལྗོངས་འདིར་འགྲན་ཟླ་
དང་བྲལ་བ། ཀ༔ཐོག་པ་ཆོས་རྗེ་དམ་པ་བདེ་གཤེགས་ཡབ་སྲས་སློབ་བརྒྱུད་དང་
བཅས་པའི་བཞེད་སྲོལ། དབང་འབྲིང་མན་ཆད་ཉམས་རྟོགས་ནོར་ཤོར་གོལ་ས་
བསལ་ཞིང་ཡང་དག་པའི་ལམ་བཟང་ལ་དཀྲི་བའི་ཕྱིར། རྫོགས་ཆེན་བསྟན་པའི་
ཤིང་རྟ་རྩོད་མེད་ཉི་ལྟར་ཡོངས་སུ་གྲགས་པ་ཁམས་གསུམ་ཆོས་ཀྱི་རྒྱལ་པོ་ཀུན་མཁྱེན་
འཇིགས་མེད་གླིང་པའི་གསུངས་ལས། ཨོ་རྒྱན་རིན་པོ་ཆེ་གྲུབ་པའི་རིག་འཛིན་གྱི་
རྫུ་ལ་ཞུགས་པ་ཆོས་རྒྱལ་དྭགས་པོ་ལྷ་རྗེའི་བཞེད་སྲོལ་ར་ལི་བསམ་གྱིས་མི་ཁྱབ་
པའི་རྒྱུད་རྩ་བར་བཞག་སྟེ། རྣལ་འབྱོར་བཞི་རིམ་ཞེས་པ་ལམ་གྱི་དོད་པོར་བརྩིས་
ནས་གསུངས་པ་དང་། ཇོ་བོ་རྗེས་ཀྱང་ཉེ་གནས་སྒོམ་པ་བར་ལྷན་ཅིག་སྐྱེས་སྦྱོར་
གསུངས་དུས་སྦྱོར་བཞིའི་བཤད་པ་བདེ་མཆོག་གི་རྒྱུད་ནས་ལུང་དྲངས་ཏེ་བཤད་པར་
མངོན་པས་རྒོལ་བ་བྱེད་པ་རང་མཚངས་སྟོན་བྱེད་ཤིན་ཏུ་ཐ་ཆད་ཆོས་སྤང་གི་ལས་
ཕྱོགས་ལྷུང་ཅན་དུ་ངེས་སོ། །དེའི་ཕྱིར་ན་ཡང་སྒོམ་པ་ཕ་ཝང་ཁ་པ་སོགས་ཀྱིས་ཀྱང་
རྒྱ་ཆེར་ལྟོ་སྦྱར་ནས་བཤད་ཅིང་། རང་ཅག་ཀྱང་རོང་པ་རྫོགས་ཆེན་པས་ཅི་སྐད་
གསུངས་པ་བཞིན། ཨོ་རྒྱན་རིན་པོ་ཆེས་ཤྲཱི་སིངྷ་ལ་ཞུས་པ་དང་ཀ་དག་རང་བྱུང་
རང་ཤར་ལས། མཆན། མཚོ་རྒྱལ་གྱི་ཉམས་མྱོང་དུའང་ཆ་འདྲ་གསལ་ཞིང་། མཁས་
མཆོག་སོག་ཟློག་པས་ཀྱང་སེམས་སྡེའི་ཉམས་རིམ་དང་སྦྱར་ནས་བཤད་ལ། ཁྱད་
པར་ཐུགས་གཏེར་ཆེན་པོ་རྩོད་པ་དང་བྲལ་བ་གྲོལ་ཏིག་དགོངས་པ་རང་གྲོལ་ལས་
- 214 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རྣལ་འབྱོར་བཞི་རིམ་གྱི་མིང་མ་བཏགས་པ་ཙམ་ལས། ཕར་ཕྱིན་གྱི་ལམ་ལྔའི་འགྲོས་
དང་བསྟུན་ནས་བཤད་ཚུལ་ཁྱད་དུ་འཕགས་པ་གསུངས་པས་གང་ཟག་རིམ་གྱིས་
པའི་དོན་དུ་དཔྱད་བཟོད་པའི་མན་ངག་འདི་ཁོ་ནའི་དགོངས་པ་ལྟར་བཤད་པར་བྱའོ། །
ཞེས་དང༌། མཁས་ཤིང་གྲུབ་པའི་དབང་ཕྱུག་འཕགས་ལམ་མཐོན་པོར་གཤེགས་
པའི་ཀ༔ཐོག་པ་ལྡོང་བྱ་བྲལ་བསོད་ནམས་དོན་གྲུབ་ཀྱིས་རིགས་ཅན་སྤྱི་དང་། ཁྱད་
པར་རིམ་གྱིས་པ་ལ་བརྩེ་བ་ཆེན་པོས་རྗེས་སུ་བཟུང་ནས། མན་ངག་ཟབ་དོན་སྙིང་
པོ་ཞེས་གཞི་ལམ་འབྲས་གསུམ་ཕྱག་ཆེན་རྣལ་འབྱོར་བཞི་རིམ་ལྟར་གསུངས་པ་དང་།
དེ་གཉིས་ཀ་ལྟོ་སྦྱར་ཏེ་མན་ངག་སྙིང་ཐིག་གི་ལམ་ཉམས་སུ་ལེན་པའི་གང་ཟག་སྤྱི་
དང༌། རིམ་གྱིས་པའི་ལས་ཅན་གསར་བུ་པ་རྣམས་ཀྱི་ཆེད་དུ་ལྷག་བསམ་དག་པས་
བཀོད་པ་ལགས། དེ་ལྟར་ཡང་བཞེད་སྲོལ་འདི་རྣམས་གོང་སྨོས་ལྟར་དུས་དང་གདུལ་
བྱ་ལ་དགོངས་ཏེ་སངས་རྒྱས་དང་བྱང་ཆུབ་སེམས་དཔའ་ཐབས་ལ་མཁས་ཤིང་ཐུགས་
རྗེ་རླབས་ཆེ་བའི་ཕྲིན་ལས་ཡོལ་བ་མེད་པས་སྙིགས་དུས་གདུལ་བྱ་རང་རེའི་བགོ་
སྐལ་དུ་ཤར་བ་ཡིན་ངེས་པའི་རྒྱུ་མཚན་ཤེས་པས། དངས་འདོད་ཡིད་ཆེས་ལྡོག་
མེད་ཀྱི་དད་པ་བཞིས་ཀུན་ནས་བསླངས་ཏེ་ལམ་འདིར་འཇུག་པར་བྱོས་ཤིག །
བཞི་པ་ཉམས་དང་རྟོགས་པའི་རྩད་གདར་གཅོད་པ་ལ་སྤྱི་དང་བྱེ་བྲག་གཉིས་ལས།
དང་པོ་ཕྱིར་སྐྱོན་ཡོན་ངོས་བཟུང་བ་ནི། བྱ་བྲལ་བའི་བསྡུས་དོན་ལས། ཨེ་མ་ཧོ།
སྣང་ཞིང་སྲིད་པའི་ཆོས་རྣམས་ཐམས་ཅད་ཀུན། །སེམས་ཉིད་ཆོས་སྐུའི་ངོ་བོར་གནས་
པ་དེ། །བློ་རབ་ཅིག་ཅར་རྟོགས་ནས་འབྲས་བུ་ཐོབ། །བློ་འབྲིང་རྟོགས་ཀྱང་མི་བརྟན་
འཕེལ་འགྲིབ་ཆེ། །བློ་ཐ་དེ་ལྟར་མི་རྟོག་རིམ་གྱིས་སྐྱེ། །ཞེས་གསུངས་པའི་དོན་རྒྱས་
པར་བཤད་པ་ལ། ལས་དང་པོ་པས་དབེན་རིའམ་བསམ་གཏན་གྱི་ཁང་པར་བསམ་
གཏན་གྱི་སྤྱོད་ལམ་སྤྱི་དང་མཐུན་པར་བྱས་ལ། ལུས་རྣམ་སྣང་གི་ཆོས་བདུན་ལྷོད་
ཆགས་པར་བཅའ། རླུང་རོ་འབུད་ཅིང་བྱང་ཆུབ་སེམས་ཀྱི་ཀུན་སློང་བཟང་པོར་བཅོས།
བླ་མ་ལ་སྙིང་ནས་དད་མོས་ཁྱད་པར་ཅན་དང་བཅས། སེམས་ཅན་ཐམས་ཅད་ཀྱི་
-215-



ལྕེ་བཙུན་སྙིང་ཐིག་༩།
དོན་དུ་གནས་ལུགས་ཕྱག་རྒྱ་ཆེན་པོ་བསྒོམ་པ་ལ། ཕྱིན་ཅི་མ་ལོག་པའི་ལྟ་བ་རྒྱུད་
ལ་མྱུར་དུ་སྐྱེ་བར་བྱིན་གྱིས་རློབས་ཤིག་ཅེས། ཁ་ཙམ་མིན་པས་བློ་སྙིང་བྲང་གསུམ་
ལྟོས་མེད་ཀྱི་ངང་དུ་བླ་མའི་རྒྱང་འབོད་སྣང་བ་འགྱུར་ངེས་བྱས་ལ། བྱུང་གནས་འགྲོ་
གསུམ་གཏན་ལ་ཕབ་ཟིན་པའི་བརྗོད་མེད་ཀྱི་ཤེས་པ་དེ་རང་བབ་བཅོས་མེད་བཞག་
བློ་རབ་ཅིག་ཅར་བ་དང་པོ་ནས་ཞི་གནས་དྭངས་མའམ། ཞི་ལྷག་ཟུང་འཇུག་ལྷོད་
འབོལ་ལེར་འབྱུང་བའང་ཡོད། འབྲིང་ཐོད་རྒལ་བ་ལ་དེ་ལྟར་རམ་མ་ངེས་པའི་ཚུལ་
དུ་འབྱུང༌། ཐ་མ་རིམ་གྱིས་པ་ལ་གོམས་ཤུགས་དང་བསྟུན་ཏེ་གདམས་ངག་རིམ་ཅན་
དུ་མ་བསྟན་ན་ཉམས་དང་རྟོགས་པའི་དབྱེ་བ་སོ་སོར་འབྱེད་མི་ཤེས་ཤིང་གནས་ལུགས་
ཀྱི་དོན་རྟོགས་ཀའ་བས་དེའི་ཕྱིར། ཡང་། གནས་པ་དང་པོ་རི་གཟར་འབབ་ཆུ་འདྲ། །
བར་པ་ཆུ་ཀླུང་དལ་འབབ་ལྟ་བུ་སྟེ། །ཐ་མ་རྒྱ་མཚོ་རླུང་གིས་མ་བསྐྱོད་འདྲ། །བདེ་
གསལ་མི་རྟོག་ཉམས་ཀྱི་སྣང་བ་ལ། །ཞེན་འཛིན་བརྒྱལ་འབོག་ཧོན་གསུམ་གནས་
པའི་སྙིགས། །ཞེན་འཛིན་བརྒྱལ་འབོག་ཧོན་གསུམ་མེད་པ་རུ། །གསལ་དངས་
སིང་ངེར་གནས་པ་སོ་མ་ཡིན། །འདི་ནས་བཟུང་སྟེ་སངས་རྒྱས་མ་ཐོབ་བར། །རླུང་
སེམས་ལས་རུང་ནང་དུ་གནས་པ་ཡི། །རྟགས་དང་ཡོན་ཏན་མ་ངེས་སྣ་ཚོགས་འབྱུང་། །
དེ་ལ་ཆགས་སྡང་བྱས་ན་བདུད་དུ་འགྱུར། །ཆགས་སྡང་མེད་པར་ལྟ་སྒོམ་ལམ་ཁྱེར་
ནས༑ ༑རང་ཤར་རང་གྲོལ་བྱུང་རྒྱལ་ཉིད་དུ་སྐྱོངས། །ཞེས་པས། དང་པོ་སྔ་མའི་བརྗོད་
མི་ཤེས་པའི་སེམས་དེ་ལས་གཞན་མེད་ཀྱང༌། དེ་མ་ཡིན་པ་ཞིག་གཞན་ན་མངོན་
སུམ་མྱོང་བྱ་ཅན་གྱི་སྒོམ་ཟེར་བ་ཞིག་ཡོད་དུ་རེ་ནས་སྡུག་རུས་བསྐྱེད་པས། ཅི་ཡང་
མ་རྙེད་མ་མཐོང་བ་ལ་ཡིད་ཆད་དེ། སྒོམ་སྣ་སུན་བུད་པ་ཞེས་སྐྱུགས་བྲོ་བ་ལྟར་བསྒྱུར་
ཉེན་ཡོད། མིན་ཀྱང་ཡུན་རིང་ཐུན་དུ་བཅད་དེ་བསྒོམས་པས་ཅི་ཡིན་འདི་ཡིན་མེད་
པ༑ ས་སྲོས་ཁའི་སྣང་བ་ལྟ་བུ་དྲན་རྒྱུ་བསམ་རྒྱུ་གང་ཡང་མེད་པ་ཞིག་འོང་། དེ་ཁོ་
ན་ལྟར་བསྒོམ་ན་བརྒྱལ་འབོག་ཧོན་གསུམ་གྱི་ཐ་སྙད། ཚོགས་དྲུག་གི་ཡུལ་འགགས་
ནས་ཞེན་པ་ཕྲ་མོ་གཏིང་ནས་ཡོད་པ་ཞིག་བྱུང་དུས། ཞི་གནས་སྙིགས་མ་ཞེས་ཕལ་
བ 216 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཆེར་དུད་འགྲོ་འཕྱི་བ་སོགས་དགུན་ཟླ་གསུམ་ལ་གཉིད་དུ་འགྲོ་བ་གཏི་མུག་ཅན་གྱི་
རྒྱུ་ཡིན། ཡང་ན་བདེ་གསལ་མི་རྟོག་པའི་ཉམས་དུམ་པ་རེ་སྐྱེ་བ་ལ་དེར་འཛིན་གྱི་
ཞེན་པ་དམ་བྲིང་ངེ་བ། དེ་ལས་འདའ་མི་བྲ་བ་ལྟ་བུ་རང་མཐོང་གི་སྙེམས་དང་བཅས་
པས་ནི་ལེགས་ན་སྙོམས་འཇུག་དགུར་གོལ། ཉེས་ན་དུད་འགྲོ་ཕག་སོགས་རྣམ་སྨིན་
ཡིད་དུ་མི་འོང་བའི་རྒྱུ་ལས་གྲོལ་བར་དཀའ། ཐོད་རྒལ་བའི་ཉམས་འཕེལ་བ་མྱུར་
ཡང་༑ རེས་བདེ་གསལ་མི་རྟོག་དུམ་བུ་དུམ་བུ་རེ་དང༌། རེས་གློ་བུར་དུ་ཟས་ནོར་
དང་བུད་མེད་ལ་སྲེད་པ། དགྲ་གཉེན་ཆགས་སྡང་། དོན་མེད་པར་རང་གིས་རང་
ངམ་གཞན་ལ་ཚིག་པ་ཟ་བ། རེས་རྨི་ལམ་དང་ཉམས་ལ་ལེགས་ཉེས་ཅི་འོང་ཤེས་པ་
རེ་བྱུང་བ་ལ་དགའ་ཞིང་རང་གི་ཡོན་ཏན་དུ་རློམ་ནས་ང་རྒྱལ། རེས་འགའ་སེམས་
འཁྲུགས་ཤིང་བག་མི་ཕེབས། ལ་ལ་རྩེ་གཅིག་ཆུང་འབྲིང་ངམ། སྤྲོས་བྲལ་དེ་མཚུངས་
དུས༑ རོ་གཅིག་གམ་སྒོམ་མེད་རྟོགས་པའང་ཡོད། ཅིག་ཅར་པ་དང་ཐོད་རྒལ་བ་
ཡིན་རུང་བླ་མའི་གདམས་ངག་གིས་ཟིན་པ་གལ་ཆེ། ཡང་རེས་འགའ་ངའི་ལྟ་སྒོམ་
འདི་རྟག་ཆད་དུ་སོང་ཡོད་དམ་སྙམ་པ་དང་། ཕྱལ་བ་དོན་མེད་དུ་སོང་གིས་དོགས་
པ་དང་། བྱིང་རྨུགས་སུ་སོང་བ་ཨི་ཡིན་སྙམ་པ་དང་། ང་ལ་སྒོམ་མེད་དོ་སྙམ་པ་སོགས་
འབྱུང་བས་དེ་སྐབས་འདི་ལྟར་ངེས་ཤེས་བསྐྱེད། གསལ་སྟོང་དབྱེར་མེད་དུ་ཤེས་
པས་ན་རྟག་ཆད་དུ་མི་འགྲོ། ཡིན་ལུགས་ཀྱི་ངང་ལ་དྲན་པ་ཟིན་ན་ཕྱལ་བར་མི་འགྲོ།
ཞེན་མེད་ཀྱི་དངས་ཆ་མ་འགགས་ན་བྱིང་རྨུགས་སུ་མི་འགྲོ། མ་ཡེངས་ན་སྒོམ་མེད་
པར་མི་འགྲོ་བས་དེ་ལྟར་ཤེས་པར་བྱ་དགོས་སོ། །གཞན་ཡང་བར་དུ་གཅོད་པ་བཅུ་
དྲུག་ངོས་བཟུང་བ་ནི། ལེ་ལོ་ཆེ་བ། བྱ་བྱེད་མང་བ། སེམས་ཡུལ་ལ་ཡེངས་པ།
ཡིན་མིན་གྱི་རྟོག་དཔྱོད་རགས་པ། རྣམ་རྟོག་གཅིག་ཏུ་དགག་པ། སྔ་ཕྱིའི་བསམ་པ་
མང་པོའི་རྗེས་སུ་འབྲང་བ། སེམས་རྨུགས་པ། སེམས་མི་གནས་ཤིང་རྟོགས་པ་
སྤན་སྤུན་མང་བ། ཡོན་ཏན་བཟང་པོ་ཨི་ཐོབ་ལ་རེ་བ། རང་མ་ལེགས་ཀྱིས་དོགས་
པ༑ འདོད་ཆགས་ཆེ་བ། བརྩོན་འགྲུས་ཆུང་བ། གཉིད་ལ་དགའ་བ། ཁ་ཏོན་དང་
-217-



ལྕེ་བཙུན་སྙིང་ཐིག་སྤྲུལ།
ཡི་གེ་ཀློག་ལ། དཔེ་སྣ་མང་པོ་བྲི་བ་ལ་དགའ་བ། དོན་ཡོད་མེད་ཀྱི་ལོང་གཏམ་ལ་
དགའ་བ་དེ་རྣམས་བསམ་གཏན་སྤྱིའི་བར་ཆད་ཡིན་ལ། ཁྱད་པར་དུ་རྩེ་གཅིག་གི་
བར་ཆད་ཡིན་པས་སྤང་བ་གལ་ཆེའོ། །ཞེས་གསུངས་སོ། །སྤྱིར་སྒོམ་གྱི་ངོ་བོ་སོ་མ་
མ་བཅོས་ལྷུག་པར་འཇོག་པ་གསུམ་ཡིན་ཏེ། དེ་ལ་ནོར་ས་ཤོར་ས་གོལ་ས་གསུམ་
ཡོད་པས་དེ་སོ་སོར་བཤད་པ་ལ། དང་པོ་ནོར་ས་ནི། སེམས་ཀྱི་རང་བཞིན་གསལ་
སྟོང་ཉམས་དང་ངེས་ཤེས་རགས་པ་འཛིན་པ་ཅན། མཆན། ནམ་མཁའ་དྭངས་པའི་
དཀྱིལ་ལྟ་བུ་རིགས་པ་ཡུལ་མེད་རང་གསལ་སལ་ལེ་སང་ངེ་། ཡེ་རེ་བའི་ཤེས་པ་སོ་
མ་མ་བཅོས་ལྷུག་པ་གསུམ་རྩེ་གཅིག་གི་དུས་སོ། །སེམས་ཀྱི་ངོ་བོ་ཉམས་ཀྱི་ངེས་
ཤེས་རགས་པའི་ཕྲ་བ། མཆན། སྤྲོས་མཐའ་དང་བྲལ་བ་རང་རིག་ཡུལ་མེད་དུ་ཧྲིག་
གེ་བའི་ཤེས་པ་སོ་མ་མ་བཅོས་ལྷུག་པ་གསུམ་ནི་སྤྲོས་བྲལ་གྱི་དུས་སོ། །སེམས་ཀྱི་
མཚན་ཉམས་ཀྱི་ངེས་ཤེས་ཕྲ་བ།མཆན། ཉིད་དུ་མ་རོ་གཅིག་ཏུ་རྟོགས་ཏེ། ཐ་མལ་
གྱི་ཤེས་པ་སོ་མ་མ་བཅོས་ལྷུག་པ་གསུམ་ནི་རོ་གཅིག་གི་དུས་སོ། །སེམས་ཀྱི་གནས་
ལུགས་ཉམས་ཀྱི་ངེས་ཤེས་ཕྲ་བའི་ཕྲ་བ་དང་ཡང་ཕྲ།མཆན། ལྷུན་གྲུབ་མཉམ་པ་
ཉིད་ཀྱི་དོན་རྟོགས་ཏེ། སྐུ་དང་ཡེ་ཤེས་ལྷུན་གྱིས་གྲུབ་པའི་ཤེས་པ་སོ་མ་མ་བཅོས་
ལྷུག་པ་ཁོར་ཡུག་ཏུ་སོང་བ་ནི་སྒོམ་མེད་ཀྱི་དུས་ཡིན་པས་ས་མཚམས་མ་ནོར་བ་གལ་
ཆེ་༑ རྩེ་གཅིག་གི་ཉམས་གསལ་སྟོང་ནམ་མཁའ་དྭངས་པའི་དཀྱིལ་ལྟ་བུའོ་སྙམ་པའི་
ཉམས་ཀྱི་འཛིན་ཞེན་བཅས་ཅུང་ཟད་བརྟན་པ་ཐོབ་ཚེ། རེས་འགའ་ད་ནི་ཉིན་མཚན་
ཁོར་ཡུག་ཏུ་སོང་འདུག་པས་སྒོམ་མེད་ཡིན་ནོ་སྙམ་པ་དང༌། སྤྲོས་བྲལ་གྱི་དུས་སུ་
སྤྲོས་མཐའ་ཐམས་ཅད་དང་བྲལ་བ་འདི་བསྒོམ་བྱ་སྒོམ་བྱེད་ཀྱི་མཚན་འཛིན་མེད་པ་
ལ་དེར་འཛིན་གྱི་ངེས་ཤེས་སྐྱེ་སྟེ་སྒོམ་མེད་ཡིན་ནོ་སྙམ་པ་དང༌། རོ་གཅིག་གི་དུས་
ཐ་མལ་གྱི་ཤེས་པ་སོ་མ་རང་བྱུང་རང་གསལ་འདི་བསྒོམས་པས་འཕེལ་རྒྱུ་མེད། མ་
བསྒོམས་པས་འགྲིབ་རྒྱུ་མི་འདུག་གོ་སྙམ་པའི་ངེས་ཤེས་སྟེ་སྒོམ་མེད་ཡིན་ནོ་སྙམ་
པ་དང་། སྒོམ་མེད་མཚན་ཉིད་པ་རྣམས་ལའང་ནོར་ས་ཡོད་དེ། རྩེ་གཅིག་ཆུང་ངུ་ནས་
-21 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རགས་ཆོད་ཀྱི་མགོ་ཟིན་ཀྱང་། ས་བཅུའི་རྒྱུན་མཐའ་མན་ཆོད་ཀྱི་སྤང་བྱ་ཕྲ་རགས་
རྣམས་རིམ་པར་སློངས་ཤིང་ཆོད་དགོས་པ་ལ། འོག་མ་འོག་མའི་རགས་ཆོད་དང་།
གོང་མ་གོང་མའི་མཉམ་བཞག་གི་སྟེང་དུ་ཕྲ་བའི་ཕྲ་བ་ཡང་ཕྲ་རྣམས་ཆོད་དགོས་པ་
གཉིས་འདྲ་ནོར། རྟོག་པ་གང་ཤར་གྱི་ངོ་བོར་བལྟས་པས་རང་ཞིར་འགྲོ་བ་ཉམས་
ཡིན་པ་དང་། རྣམ་རྟོག་སྐད་ཅིག་མ་དེ་དྲན་པས་ཅུང་ཟིན་ཙ་ན་བློ་འདས་སུ་ཤར་བ་
གཉིས་འདྲ་ནོར། རྣམ་རྟོག་སྤྲོས་བྲལ་དུ་གོ་བས་གོ་མཁན་ཡུལ་མེད་དེར་འཛིན་པ་
དང་། སྐད་ཅིག་མའི་ངོ་བོར་རང་གསལ་དུ་ཤར་ཏེ་འཁོར་འདས་ཀྱི་བློ་ཡུལ་ཟད་པ་
གཉིས་འདྲ་ནོར། དུ་མར་སྣང་བའི་ཆོས་ཐམས་ཅད་སེམས་གསལ་སྟོང་ཉམས་ཀྱི་ངོ་
བོར་རོ་གཅིག་པ་དང་། སེམས་ཉིད་ཆོས་སྐུའི་ངོ་བོར་ཡེ་ནས་རོ་གཅིག་པར་རྟོགས་
པ་གཉིས་འདྲ་ནོར། དེ་ལྟར་ནོར་ས་དང་། ཡང་ཐ་མལ་གྱི་ཤེས་པ་ཟེར་བ་ལའང་
གསུམ་སྟེ། འཁྲུལ་རྟོག་ཐ་མལ་གྱི་ཤེས་པ། ཉམས་ཀྱི་ཐ་མལ་གྱི་ཤེས་པ། རྟོག་པའི་
ཐ་མལ་གྱི་ཤེས་པའོ། །དང་པོ་ནི་འཁྲུལ་རྟོག་ཐ་མལ་པའི་རྣམ་ཤེས་རང་ཁ་མ་འདི་
ཡིན༑ གཉིས་པ་རྟོག་པ་གང་ཤར་དྲན་པས་ཟིན་མ་ཐག དྲན་པ་དང་རྟོག་པ་གཉིས་
ཀ་དག་ནས་མ་བཅོས་ཐ་མལ་གྱི་ཤེས་པ་ཡུལ་མེད་རང་གསལ་དུ་འགྲོ་བ་དེའོ། །
གསུམ་པ་སེམས་ཉིད་གནས་ལུགས་ཀྱི་དོན་གདོད་མ་ནས་བྱ་རྩོལ་ལས་འདས་པའི་
ཐ་མལ་གྱི་ཤེས་པ་སོ་མ་དྲན་པས་ཆེད་འཛིན་མི་དགོས་པའོ། །དེ་ལ་སྤྲོས་བྲལ་ནི་
སེམས་ཉིད་གནས་ལུགས་ཀྱི་སྟོང་ཆའི་དོན་དམ་བདེན་པ་རྟོགས་པའི་ཐ་མལ་གྱི་ཤེས་
པ་ཡིན། འཁྲུལ་རྟོག་གི་ཐ་མལ་གྱི་ཤེས་པ་སོ་མ་དེ་སྒོམ་དུ་མི་ཤར། རོ་གཅིག་ནི་
སྣང་སྟོང་དབྱེར་མེད་བདེན་གཉིས་དབྱེར་མེད་ཀྱི་དོན་ཇི་བཞིན་པ་རྟོགས་པའི་ཐ་མལ་
གྱི་ཤེས་པ་སོ་མ་དེ་སྒོམ་དུ་ཤར་བའོ། །འདི་རྣམས་ཕལ་ཆེར་གྱིས་ནོར་འདུག་པས་
མ་ནོར་བ་གལ་ཆེ་གསུངས་འདུག ཡང་གོ་མྱོང་རྟོགས་པ་གསུམ་ཀའི་ངོ་བོ་ནི་སེམས་
ཉིད་གནས་ལུགས་ཀྱི་དོན་ཡིན་ལ། དེ་ལ་སྤྲོས་བྲལ་གྱི་ངོ་བོ་དང་རོ་གཅིག་གི་ངོ་བོ་
གང་ཡིན་ཀྱང་། སྤྱི་མཚན་མ་ནོར་བར་ཅི་ལྟ་བ་བཞིན་དུ་བློ་ཡུལ་དུ་གོ་བ་ནི་གོ་བ།
-219 -



ལྕེ་བཙུན་སྙིང་ཐིག །
རང་མཚན་མངོན་སུམ་དུ་མྱོང་བ་ནི་མྱོང་བ། མྱོང་ཞེན་ཉམས་ཀྱི་དྲི་མ་དང་། ངེས་ཤེས་
ཡུལ་འཛིན་གྱི་དྲི་མ་དག་ནས་རང་མཚན་མ་གྲུབ་པ་མངོན་སུམ་དུ་རྟོགས་པ་ནི་རྟོགས་
པའོ། །ཡང་ཤེས་བྱ་ཤེས་བྱེད་ཀྱིས་གོ་བ་ནི་གོ་བ། ཤེས་བྱ་ཤེས་བྱེད་ཀྱིས་མངོན་
སུམ་དུ་ཉམས་སུ་མྱོང་བ་ནི་མྱོང་བ། མྱོང་ཞེན་དག་ནས་ཤེས་བྱེད་དང་ཤེས་བྱའི་དངོས་
པོར་ཤར་བ་ནི་རྟོགས་པའོ། །ཡང་ཤེས་བྱ་ཤེས་བྱེད་གཉིས་མེད་དུ་གོ་བ་ནི་གོ་བ།
གཉིས་མེད་མངོན་སུམ་དུ་མྱོང་བ་ནི་མྱོང་བ། མྱོང་ཞེན་དག་ནས་གཉིས་མེད་རང་
རྐང་དུ་སོང་བ་ནི་རྟོགས་པའོ། །འདི་རྣམས་ལ་ནོར་ས་ཆེན་པོ་ཡོད། དེ་མི་ནོར་བའི་
རྟགས་ལ། གོ་བ་ཡིན་པའི་རྟགས་སུ་ཉམས་ལེན་གཏན་ལ་དབབ་དཀའ། རྐྱེན་མི་
ཐུབ༑ མྱོང་བ་ཡིན་པའི་རྟགས་སུ་ཉམས་ལེན་ལ་འཕེལ་འགྲིབ་ཡོད། རྟོགས་པ་ཡིན་
པའི་རྟགས་སུ་འཕེལ་འགྲིབ་མེད་པའོ། །ཐོད་རྒལ་བའི་རྟོགས་པ་ལ་ཕྱོགས་གཅིག་
ངེས་པ་མེད་པ་གོང་སྨོས་ལྟར་རོ། །འདྲ་ནོར་དེ་རྣམས་རང་གི་ཤེས་རབ་དང་། དེ་དག་
མ་ནོར་བའི་བླ་མ་ཉམས་མྱོང་གི་སྤྱན་དང་ལྡན་པའི་ཞལ་ལས་ཤེས་དགོས་སོ། ། 1:
ཉམས་མྱོང་མེད་པ་གོ་བ་ཙམ་ཡོད་པའི་བླ་མས་ངོ་སྤྲད་ཉེས་ཀྱིས་ནོར་བའང་ཡོད།
རྟོགས་པ་རྒྱུད་ལ་སྐྱེས་ཀྱང་ངོ་མ་སྤྱད་ན་ཉམས་ཀྱི་ཐོག་ཏུ་ལུས་ཉེན་ཀྱང་ཡོད། ངོ་སྤྲད་
སྔ་བས་གོ་ཡུལ་དུ་འགྲོ་བ་སོགས་བླ་སློབ་འཛོལ་ནས་ནོར་བའང་ཡོད། །རང་གི་ཤེས་
རབ་འཆལ་ནས་ནོར་བའང་ཡོད། གང་ལྟར་ལྟ་སྒོམ་སྤྱོད་གསུམ་ཀུན་ལ་ནོར་ས་ཆེན་
པོ་ཡོད་པས་མ་ནོར་བ་ཞིག་དགོས་སོ། །
གཉིས་པ་ཤོར་ས་ནི། སྟོང་ཉིད་ཤེས་བྱའི་གཤིས་ལ་ཤོར་བ་དང་། ལམ་དུ་ཤོར་བ།
གཉེན་པོར་ཤོར་བ། རྒྱས་འདེབས་སུ་ཤོར་བ་དང་བཞིའོ། །དེ་རེ་རེ་ལའང་ཡེ་ཤོར་
འཕྲལ་ཤོར་གཉིས་རེ་སྟེ་བརྒྱད་དོ། །དེའང་ཡེ་ཤོར་བཞི་ནི་དོན་སྤྱི་ནོར་བ། འཕྲལ་
ཤོར་བཞི་ནི་ཉམས་མྱོང་གི་ལག་ལེན་འཁྲུལ་པའོ། །དང་པོ་ཡེ་ཤོར་བཞིའི་གཤིས་
ཤོར་ནི། རྣམ་ཀུན་མཆོག་ལྡན་གྱི་སྟོང་ཉིད་སྐྱེ་འགག་གནས་གསུམ་གྱི་མཐའ་དང་
བྲལ་བའི་དོན་མ་གོ་བར། ཕྱི་ནང་གི་ཆོས་ཐམས་ཅད་གདོད་ནས་ཡོད་མ་མྱོང་སྙམ་
-220 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
པའི་སྟོང་པ་ཕྱོགས་གཅིག་པ་ལ་ཞེན་པའོ། །ལམ་ཤོར་ནི་ད་ལྟ་ལམ་ཏིང་ངེ་འཛིན་
བསྒོམ་པའི་དུས་ནས་སྐུ་གསུམ་ལམ་སྣང་རྒྱུ་འབྲས་དབྱེར་མེད་ཡིན་པའི་དོན་མ་གོ
ནམ་ཞིག་འབྲས་བུ་སྐུ་གསུམ་ཐོབ་འདོད་ཀྱི་རེ་བའོ། །གཉེན་པོར་ཤོར་བ་ནི་དཔེར་
ན་སྤང་བླང་རང་གྲོལ་གྱི་ལམ་ཁྱེར་མ་ཤེས་པས། རྟོག་པའི་གཉེན་པོར་མི་རྟོག་པ་
བསྒོམ་པའི་གཉིས་འཛིན་ནོ། །རྒྱས་འདེབས་སུ་ཤོར་བ་ནི་དཔེར་ན་བསྔོ་བའམ་སྦྱིན་
པ་ལ་སོགས་པའི་དུས་ཐབས་ཤེས་དབྱེར་མེད་ཀྱི་དོན་མ་གོ་བར། དམིགས་བཅས་
ཐབས་ཀྱི་ཆ་དམིགས་མེད་སྟོང་པ་ཤེས་རབ་ཀྱི་རྒྱས་འདེབས་པའོ། ། དེ་
གཉིས་པ་འཕྲལ་ཤོར་བཞིའི་གཤིས་ཤོར་ནི། རྣམ་ཀུན་མཆོག་ལྡན་སྟོང་ཉིད་རང་གི་
བློ་ཡུལ་དུ་གོ་ཞིང་། གཞན་ལའང་བཤད་ཤེས་རུང་དོན་ཇི་བཞིན་གནད་དུ་དབབ་མ་
ཤེས་པའོ། །ལམ་ཤོར་ནི་རྟོག་པ་ཐ་མལ་གྱི་ཤེས་པ་སོ་མ་དེས་སྙིང་མ་ཚིམ་པར། ཕྱག་
ཆེན་པས་གཉུག་མ་ལྷན་སྐྱེས་ཡེ་ཤེས་ཉེ་དྲག་པས་ངོ་མ་ཤེས་སླ་དྲག་པས་ཡིད་མ་ཚིམ་
གསུངས་པ་ལྟར་སྒོམ་གྱི་ལྷན་པ་ཡང་ཡང་བཏབ་ཅིང་བསྒོམ་པའོ། །གཉེན་པོར་
ཤོར་བ་ནི། རང་བྱུང་རང་ཤར་རང་གྲོལ་གྱི་གནད་མ་གོ རྣམ་རྟོག་འཇུར་དྲན་གྱིས་
བཅིངས་ནས་བསྒོམ་པའོ། །རྒྱས་འདེབས་སུ་ཤོར་བ་ནི་གོ་མྱོང་གི་ཉམས་དང་རྟོགས་
པ་རེ་འགའ་བས་ང་རྒྱལ་ཏེ། ཆོས་ཐམས་ཅད་སེམས་ཡིན་ནོ། །སྟོང་པ་ཡིན་ནོ། །
ཟུང་འཇུག་ཡིན་ནོ། །ཆོས་སྐུ་ཡིན་ནོ། །དགེ་སྡིག་མེད་དོ། །སྙམས་ཏེ་བློས་ཕར་ལ་
རྒྱས་འདེབས་ཤིང་བསྒོམ་པའོ། །འདི་དག་གོ་ལོ་ཐོས་ལོ་ཙམ་གྱིས་རང་མགོ་མི་
གཡོགས་པར་མཚན་ལྡན་བླ་མའི་གདམས་པ་ཟབ་མོ་དང༌། རང་གིས་དད་བརྩོན་
མོས་གོས་ཀྱི་ཉེར་ལེན་འཛོམས་པར་བྱས་ནས་ཤན་འབྱེད་པ་གལ་ཆེའོ། །
གསུམ་པ་གོལ་ས་ལ་གསུམ། བདེ་གསལ་མི་རྟོག་གསུམ་གོལ་ས་དང་གོལ་ས་མ་ཡིན་
པའི་དབྱེ་བ་ནི། ཞི་གནས་ཀྱི་དང༌། ཉམས་ཀྱི་དང་། རྟོགས་པའི་དང་། ཞེན་བཅས་
ཀྱི་དང༌། ཞེན་མེད་ཀྱི་བདེ་གསལ་མི་རྟོག་པའོ། །དེ་ལའང་རྟོགས་པའི་དང་། ཞེན་
མེད་ཀྱི་བདེ་གསལ་མི་རྟོག་ནི། སྐུ་གསུམ་མངོན་དུ་བྱེད་པའི་ཕྱིར་རོ། །ཞི་གནས་
• 221 -



ལྕེ་བཙུན་སྙིང་ཐིག་
དང་། ཉམས་དང་། ཞེན་བཅས་རྣམས་སུ་གོལ་ན་སྙོམས་འཇུག་དགུ་སྟེ། དེའང་
བསམ་གཏན་བཞི་དང༌། སྐྱེ་མཆེད་མུ་བཞིའི་སྙོམས་འཇུག་གི་སྟེང་དུ་འགོག་པའི་
སྙོམས་འཇུག་བསྣན་པས་དགུའོ། །ཞི་གནས་བདེ་གསལ་མི་རྟོག་ལ་ཞེན་ན་བསམ་
གཏན་བདེ་བའི་རོ་མྱོང་ཞེས་ང་རྒྱལ་མཆོག་འཛིན་གྱི་ངང་དུ་རྟོགས་པ་དེ་ལས་ལྡང་
མི་བྲ་བ་ལྟ་བུ་ད་ནི་འདི་ལས་སུ་ལ་ཡང་དྲི་རྒྱུ་མེད་འཕགས་པའི་ས་ཐོབ་པ་ཡིན་སྙམ་
པ་འབྱུང་ངོ་། །ཉམས་ཀྱི་གསུམ་ནི་ངེས་ཤེས་ཀྱི་ཞེན་པ་ཆེར་ཡོད་པའི་རེས་འགའ་
བའོ༑ ཡང་བྱིང་རྒོད་ལ་སོགས་པ་གསུམ་ཚན་བཞི་སྟེ། བྱིང་རྨུགས་འཐིབས་གསུམ།
རྒོད་འཐོར་འགྱོད་གསུམ། ཆགས་ཞེན་འཛིན་གསུམ། འོག་འགྱུ་རང་ཁ་ལུང་མ་
བསྟན་དང་གསུམ་མོ། །དང་པོ་བྱིང་བ་ནི། ཁམས་རྙོག་གོ་བས་ཤེས་པ་དྭངས་མ་
ཐོན་པ་དང་། རྨུགས་པ་ནི་དེ་བས་ཤེས་པའི་གསལ་ཆ་ཇེ་འགྲིབ་ཏུ་སོང་བ། འཐིབས་
པ་ནི་སྣང་ཡུལ་དང་ཤེས་པ་ཐམས་ཅད་མུན་ནེར་སོང་བའོ། །དེ་ལའང་གནས། དུས།
གྲོགས། ཟས། འདུག་སྟངས། སྒོམ་གྱིས་བྱིང་བ་དང་དྲུག་ཡོད། གནས་ནི་ཡུལ་དགོན་
ཉམས་གྲིབ་ཅན་གྱི་རྐྱེན་གྱིས་བྱིང་ན་ཁྲུས་དང་གྲིབ་བསང་བྱ། གྲིབ་ཅན་གྱི་གནས་
ལ་འཛེམ། དུས་ནི་དབྱར་དང་དཔྱིད་འབྱུང་ཁམས་ཀྱིས་བྱིང་ན་མཐོ་ས་དང་བསིལ་
སར་བསྒོམ། གྲོགས་ཉམས་གྲིབ་ཅན་གྱི་རྐྱེན་གྱིས་བྱིང་ན་སྨེ་བརྩེགས་རྣམ་འཇོམས་
སོགས་ཀྱི་ཁྲུས་དང༌། རྩ་གསུམ་གྱི་བསྐང་བཤགས་དང་མེ་མཆོད་བྱ། ཟས་ཀྱིས་
འགྲངས་ཆེ་བ་དང་། བཅུད་ཅན་གྱི་བཟའ་བཏུང་གིས་བྱིང་བ་ལ་ཟས་རན་ཚོད་ཙམ་
ལས་བག་མེད་དུ་མི་ཟ། བཅུད་ཅན་ཡང་མང་པོ་བཟའ་བཏུང་མི་བྱ། འདུག་སྟངས་
ཀྱིས་བྱིང་བ་ནི་ཉལ་བ་དང༌། སྔས་པ་དང་། ལུས་གནད་ལྷོད་ཆེ་བའི་རྐྱེན་ཡིན་པས་
ལྟ་སྟངས་བསྟོད། རྣམ་སྣང་གི་ཆོས་བདུན་སོགས་བྱས་ལ་བསྒོམ་མོ། །སྒོམ་གྱིས་
བྱིང་བ་ནི་དྲན་པས་བཟུང་ཆེ་བའི་སྡུག་རུས་ཀྱི་རྐྱེན་ཡིན་པས་ཤེས་པ་ཧུར་བཏོན།
སྣང་བ་གཟིངས་བསྟོད་པ་སོགས་ཁམས་བསངས་ཤིང་བསྒོམ་པ་གལ་ཆེའོ། །བྱེད་
གཉིས་པ་རྒོད་འཐོར་འགྱོད་གསུམ་སྟེ། རྒོད་པ་ནི། སྔར་སོང་གི་བྱ་བ་སྣ་ཚོགས་
-222-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
དྲན་ནས་ཆགས་སྡང་གི་རྟོག་པ་རགས་པ་སྔ་མའི་རྗེས་གཅོད། ཕྱི་མའི་མདུན་བསུ།
བདེ་སྡུག་གི་ཚོར་བས་སྙིང་མི་བདེ་བ་ལྟ་བུའོ། །འཐོར་བ་ནི། རྟོག་པ་སྔ་མའི་འཕྲོ་
མཐུད་དེ་མ་འོངས་པ་ཚེ་འདིར་སྣང་གི་བྱ་བ་འདི་བྱ་འདི་བྱེད་སོགས་རེ་བའམ་དོགས་
པའི་ཉེར་ལེན་ཤུགས་ཆེ་བའོ། །འགྱོད་པ་ནི། ད་འཁྲུལ་མི་ཉན་སྙམ་སྟེ་འགྱོད་ནས་
འཇུར་དྲན་བྱས་ན་སླར་ཡང་ཇེ་རྒོད་དུ་འགྲོ་བའོ། །གནས་ཀྱི་ཁྱད་པར་ཡང་ཡོད་པས་
འདུག་པའི་མཐོ་དམན་སོགས་སྤང་བླང་བྱ། གསུམ་པ་ཆགས་ཞེན་འཛིན་གསུམ་གྱི།
ཆགས་པ་ནི། ཏིང་ངེ་འཛིན་བདེ་གསལ་ལ་ཆགས་པའོ། །ཞེན་པ་ནི། གླ་རྩི་དང་སྒོག་
སྐྱའི་དྲི་སྣོད་ལ་ཆགས་པའི་དཔེས་ཏིང་ངེ་འཛིན་གྱི་རོ་ལ་ཆགས་པའོ། །འཛིན་པ་ནི། །
ལམ་གོང་མའི་ཡོན་ཏན་མ་ཤེས་པས་རང་ལ་ཡོན་ཏན་ཕྲ་མོ་རེ་ཡོད་པ་ལ་མཆོག་ཏུ་
འཛིན་པའོ། །དེ་གསུམ་ཀ་ཕྱོགས་མཐུན་ཏེ་བླ་མའི་ཁྱད་པར་གྱིས་ཞེན་པ་དང་། རང་
གི་ཤེས་རབ་ཀྱིས་མ་འབྱེད་པས་ཞེན་པ་ཡོང་གསུངས། དང་པོའི་རྐྱེན་གྱིས་ཞེན་ན་
མཁས་པའམ་ཉམས་མྱོང་ཅན་བཙལ་ཏེ་བརྟེན་པར་བྱའོ། །གཉིས་པས་ཞེན་ན་རང་
སྐྱོན་ངོས་འཛིན་ཅིང་གོང་མའི་རྣམ་ཐར་སོགས་ལ་བལྟའོ། །བཞི་པ་འོག་འགྱུ་རང་
ཁ་ལུང་མ་བསྟན་གསུམ་གྱི། འོག་འགྱུ་ནི། ཕུབ་མའི་ཞབས་སུ་ཆུ་འགྲོ་བ་མ་མཐོང་
བ་ལྟར་རང་མཉམ་བཞག་ཡིན་བློ་སྙམ་ཡང་རྟོག་པ་འོག་འགྱུ་རུ་སོང་བ་མ་ཚོར་བའོ། །
རང་ཁ་ནི། ཐ་མལ་པ་ལྟ་བུར་ལུས་ངག་ཡིད་གསུམ་གྱི་སྤྱོད་པ་དྲན་ཤེས་ཀྱིས་མ་ཟིན་
པར་བག་མེད་རང་ཁ་མར་སོང་བའོ། །ལུང་མ་བསྟན་ནི། བཟང་ངན་གྱི་རྟོག་པ་གང་
ཡང་མེད་པའི་ཐོམ་ཡོར་རེ་སོང་བའོ། །དེ་གསུམ་གང་ལའང་ཐུན་ཐུང་ངུར་བཅད་
དྲན་པས་བསླངས་ཏེ་བསྒོམ་པའོ། །སྐྱོན་དེ་རྣམས་སྤང་བ་ལ་ལུས་སེམས་བཙའ་བ་
གལ་ཆེ་གསུངས། ལུས་ཀྱི་འགྲོ་འདུག་དང་། མཆོངས་རྒྱུག་དང༌། ལས་ཀ་དྲག་པོ་
ལ་སོགས་པས་ལུས་ངལ་ཞིང་དུབ་པ་བྱིང་རྨུག་གི་རྒྱུ་ཡིན་པས་དྲག་ཤུལ་གྱི་ལས་མི་བྱ།
ལྟད་མོ་ལྟ་འདོད་དང་ངག་ཀྱལ་གྱི་གཏམ་སོགས་རྣམ་པར་གཡེང་བ་ལ་དགའ་བ་
སོགས་ཚེ་འདིའི་བྱ་བ་གང་ཡིན་གྱི་ཕྱི་ནང་གི་གཡེང་བ་ཐམས་ཅད་ནི་རྒོད་འཐོར་གྱི་
• 223 -



ལྕེ་བཙུན་སྙིང་ཐིག་ པའི་བྱེ་
རྒྱུ་ཡིན་པས་སྤང་། ལུས་ཀྱི་འབྱུང་བ་མི་སྙོམས་ན་སོ་སོའི་བཅོས་ཐབས་བྱ། སེམས་
ཀྱི་བཙའ་ཐབས་དྲུག་ནི། གསང་སྔགས་ཀྱི་དམ་ཚིག་སྤྱི་དང་། ཁྱད་པར་བླ་མའི་སྐུ་
གསུང་ཐུགས་ཀྱི་དམ་ཚིག་མ་ཉམས་པར་བསྲུང་བ་དང་གཅིག ལས་དང་པོ་པས་
རང་གི་ཉམས་ལེན་ལ་རེ་དོགས་རྟོག་དཔྱོད་མི་བྱ་བར་བླ་མའི་དྲུང་དུ་ཕུ་ཐག་བཅད་
པ་དང་གཉིས། ཐུན་ཚོད་རན་པར་བྱ་བ་དང་གསུམ། གཉིས་འཛིན་རྩད་ནས་མ་ཆོད་
ཀྱི་བར་དུ་གཡེང་བ་སྤངས་ནས་དབེན་ས་བརྟེན་ཅིང་དགེ་སྦྱོར་ལ་བརྩོན་པ་དང་བཞི།
ཡོན་ཏན་ཆེན་པོ་ཐོབ་ཀྱང་ང་རྒྱལ་སྤངས་ཤིང་དམན་པ་འཛིན་པ་དང་ལྔ། བླ་མས་
གནང་བའི་མན་ངག་དང་། རང་ལ་ཉམས་རྟོགས་བཟང་པོ་ཡོད་པ་རྣམས་ཤིན་ཏུ་
གསང་བ་དང་དྲུག་གི་སྒོ་ནས་བཙའ་བར་བྱའོ། །དེ་དྲུག་ལས་ལྡོག་ན་གནས་སྐབས་
སུ་དགེ་སྦྱོར་གྱི་བར་ཆད་གློ་བུར་དུ་འོང་བ་སོགས་སྐྱོན་ཤིན་ཏུ་ཆེ་བས་སྤང་བླང་ཤེས་
པས་ཉམས་སུ་ལེན་ནོ། །དེ་ལྟར་ཉམས་སུ་བླངས་པས་ཏིང་ངེ་འཛིན་མ་སྐྱེས་པ་སྐྱེ།
སྐྱེས་པ་གོང་ནས་གོང་དུ་འཕེལ་ཞིང་མཐར་ཕྱིན་པར་འགྱུར་རོ། །དེ་བཞིན་དུ་ལུས་
ངག་ཡིད་གསུམ་གཅིག་དྲིལ་དུ་བསྒོམ་པ་རྣམས་ལ་འབྱུང་བ་ལྔའི་རླུང་རེ་རེ་ཟིན་པའི་
རྟགས་བཞི་བཞི། སྣང་ཉམས། སེམས་ཉམས། ལུས་ཉམས། རྨི་ཉམས་སོགས་སྣ་
ཚོགས་འབྱུང་ཡང་། གང་ལའང་ཞེན་ཅིང་ཡོན་ཏན་དུ་མི་རློམ། ཞེན་ཅིང་རློམས་ན་
མཐུན་རྐྱེན་ཐམས་ཅད་འགལ་རྐྱེན། ཡོན་ཏན་ཐམས་ཅད་སྐྱོན་དུ་སོང་ནས། མཆོག་
ཐུན་མོང་གི་དངོས་གྲུབ་ཀྱང་ཡིན་རློམ་བཟང་ཞེན་གྱི་གེགས་དང་བར་ཆད་དུ་འགྲོ་
བར་གསུངས་པས། ལམ་དུ་འཁྱེར་ཚུལ་ནི། བཟང་ངན་གང་ཤར་ཐམས་ཅད་ཉམས་
ཡིན་པར་ཤེས་པས་ངོས་བཟུང་། གང་ཡང་རྩིས་མེད་བདག་མེད་དུ་བཞག་ནས་ལམ་
དུ་ཁྱེར་ཞིང་སྐྱོང་ཤེས་ན་གོང་གི་སྐྱོན་ལས་ལྡོག་སྟེ། མཆོག་ཐུན་མོང་གི་དངོས་གྲུབ་
རྩོལ་མེད་དུ་འབྱུང་བར་ཐེ་ཚོམ་མེད་དོ། །དེ་ལྟ་བུའི་ཉམས་རྟགས་འགའ་ཞིག་ལ་
འོག་མ་རྣམས་ལས་གོང་མ་རྣམས་ལ་མི་འོང་། འགའ་ཞིག་ལ་འོག་མ་རྣམས་ལ་མི་
འོང་ཡང་གོང་མ་རྣམས་ལ་འབྱུང་། དེ་ལྟར་འོག་མའི་དུས་ཕྲ་མོ་འབྱུང་ཞིང་གོང་མ་
-224-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རྣམས་ལ་ཇེ་ཆེར་འགྲོ་བ་སོགས་ཉམས་གཅིག་ཏུ་མི་ངེས་པ་འབྱུང་ངོ༌། །དེ་དག་ཕལ་
ཆེར་འཕེལ་འགྲིབ་ཉམས་ཀྱི་རྟགས་དང་། བར་ཆད་བདུད་རྟགས་འདྲེས་མར་འབྱུང་
བ་ཡིན་པས་བླ་མའི་མན་ངག་ལྟར་ལམ་ཁྱེར་ཤིན་ཏུ་གལ་ཆེའོ། །ལམ་ཇི་བཞིན་པར་
ཉམས་སུ་བླངས་ཤིང་ཞི་གནས་དྭངས་མར་གོམས་པའི་ཉམས་རྒྱ་མཚོ་རླུང་གིས་མ་
བསྐྱོད་པ་ལྟ་བུའམ། ཐུན་མོང་ཞི་ལྷག་བཟང་པོ་རྒྱུད་ལ་སྐྱེ་བའི་ཏིང་ངེ་འཛིན་བསྒོམ་
པ་དག་ལ་ས་མཚམས་ཀྱི་ཡོན་ཏན་ནི། རྙེད་པ། བཀུར་སྟི། གྲགས་པ། སྙན་པ་བཞི་
ལ་སྔར་བས་ཀྱང་དགའ་ཞིང་ཆགས་ཏེ་དོན་དུ་གཉེར་བ་དང་དེའི་ལྡོག་ཕྱོགས་བཞི་
ལ་མི་དགའ་ཞིང་སྤང་བློ་ལྟ་བུ་སྐྱེ་ཡང་མིན་ཏེ་སྤང་བྱ་ངོས་ཟིན་པ་ཡིན་ལ། འཇིག་
རྟེན་ཆོས་བརྒྱད་པོ་འདི་དང་པོ་ནས་རོ་སྙོམས་དཀའ་བས་སྐྱོན་ངོས་ཟིན་ནས་རིམ་གྱིས་
བྲི་ཞིང་སྔར་དང་མི་འདྲ་བའི་སྤང་བླང་རེ་དོགས་དགའ་སྡུག་གི་རྟོག་པ་ཇེ་ཉུང་དུ་སོང་
ནས༑ གཞན་ཆོས་བརྒྱད་དོན་གཉེར་ཆེ་བ་མཐོང་ཐོས་རྣམས་ལ་སྙིང་རྗེ་ཤུགས་ཀྱིས་
སྐྱེ་ཞིང་། བླ་མ་དང་གདམས་ངག་གི་ཕྱོགས་སུ་ལུས་སྲོག་ཕངས་པ་མེད་ཅིང་། ཆོས་
དང་བླ་མ་འདི་ལྟ་བུར་འཕྲད་པའི་སྐལ་བ་བཟང་པོའི་གནས་སྐབས་རྨི་ལམ་ཡིན་ནམ་
དངོས་སུ་ཡིན་སྙམ་པ་སོགས། སྤྲོ་སེམས་དང་ལྡན་པས་བརྩོན་འགྲུས་གོང་འཕེལ་
དང་༑ བླ་མ་སངས་རྒྱས་དངོས་སུ་ཤེས་པས་མི་ལྡོག་པའི་དད་པ་ཐོབ། ཡོན་ཏན་དང་
བཀའ་དྲིན་དྲན་པས་ཞབས་ཏོག་རྣམ་པ་གསུམ་གོང་འཕེལ་དང་། ཉམས་སྣང་དང་
རྐྱེན་བཟང་ངན་ཐམས་ཅད་ལམ་དུ་ཁྱེར་ཤེས་ཤིང་། ཕལ་ཆེར་ལམ་དུ་སློང་ནས་རོ་
སྙོམས་ནུས་པ། སྤྱིར་འདུས་བྱས་ཀྱི་ཆོས་ཐམས་ཅད་མི་རྟག་པ་རྨི་ལམ་ལྟར་ཡིན་
པའི་དོན་ཁོང་དུ་ཆུད། རང་ཡང་ནམ་འཆི་ཆ་མེད་ན་བུན་ལས་ཡུན་ཐུང་བའི་མི་རྟག་
པ་གཏིང་ནས་སྐྱེ་ཞིང་བློ་སྣ་ཇེ་ཐུང་དུ་སོང་ནས་ལས་རྒྱུ་འབྲས་ལ་ཡིད་ཇེ་ཆེས་སོང་
བས་སྤང་བླང་གི་གནས་ལ་ཤི་ཡང་འགྱོད་པ་མེད་པའི་གདིང་ཐོབ། གཞན་རྒྱུད་བདེ་
སྡུག་གི་འདམ་ཁ་ནོར་ཞིང་། རྒྱུ་འབྲས་སྤང་བླང་མི་ཤེས་པའི་སེམས་ཅན་མཐོང་ཐོས་
གང་ལ་དགྲ་གཉེན་ཆགས་སྡང་མེད་པའི་བྱམས་སྙིང་རྗེ་རྒྱུན་ཆགས་སུ་འབྱུང་བ་དང་།
- 225 -



འོ་ཀ ལྕེ་བཙུན་སྙིང་ཐིག ༡༠
དངོས་སུ་ལུས་ཡང་བ། སེམས་བདེ་སྡུག་ཤོང་ཆེ་བ། ཤིག་སོགས་ལུས་ཀྱི་སྲིན་བུ་
ཉུང་བ། ཆགས་སྡང་ཆེ་བའི་གྲོང་ཡུལ་དགྲ་ལྟར་མཐོང་ཞིང་གནས་ཕྱོགས་མེད་འགྲིམ་
པ་དགའ་བའམ། ཡང་ན་ཆགས་སྡང་སོགས་མི་མཐུན་པའི་གནས་སུ་སྡོད་ནའང་
གཟེ་རེ་མེད་པ། སྣང་བ་སྒྱུ་མ་རྨི་ལམ་ཆུ་ཟླ་ལྟ་བུ་རུ་ཤེས་ཤིང་འཇིག་རྟེན་ཆོས་བརྒྱད་
ལས་ལྡོག་པ་ནི་ལྟ་ཕྱོགས་སུ་སྤྱོད་པ་མ་ཤོར་བའི་ལམ་རྟགས་ཡིན། དེ་དུས་རང་རྒྱུད་
ཐ་མལ་པའི་ལྟ་སྤྱོད་ཀྱི་སྤང་བླང་རེ་དོགས་རྣམས་ལས་གྲོལ་ཡང་། རང་མཐོང་གི་
རྩིང་སྤྱོད་སོགས་ལ་མ་ཤོར་བ་གལ་ཆེ་བ་ཡིན་ནོ། །འདི་སྐབས་དག་སྣང་ཕྱོགས་
མེད་དུ་ཤར་ནས་སྔོན་བྱོན་གོང་མའི་རྣམ་ཐར་དང་། གཞན་ཡོན་ཏན་ཅན་རྣམས་ཀྱི་
མཛད་པ་ལ་སྙིང་ནས་རྗེས་སུ་ཡི་རང་ཞིང་། རང་ངོས་ནས་དམན་པ་རང་ཤུགས་ཀྱིས་
འཛིན་ཞིང་གང་སྣང་ལམ་དུ་ཁྱེར་ཤེས་ཀྱང་། ཡང་ནས་ཡང་དུ་དེ་ལྟར་ལམ་ཁྱེར་ལ་
འབད་དགོས། མདོར་ན་སྔར་གྱི་རང་གཤིས་ཀྱི་སྐྱོན་ཐམས་ཅད་རིམ་གྱིས་དག་ནས།
ཡོན་ཏན་གོང་འཕེལ་བྱ་བྱེད་ཐམས་ཅད་བླ་མ་དང་གདམས་ངག་དྲན་རྒྱུ་ཁོ་ན་ལས་
མེད་པ་ཞིག་འབྱུང་དུས། ཉམས་དང་རྟོགས་པའི་ས་མཚམས་ཀྱང་མཉམ་བཞག་ངང་
ལ་གནས་ཚེ་ཉམས་སམ་རྟོགས་པ་འདྲེས་མ་སྣ་ཚོགས་འབྱུང་ཡང་ངེས་པ་མེད། དོན་
མཉམ་རྗེས་གང་གི་དུས་སུའང་། བཟང་རྟོག་ལ་མི་ཆགས་ངན་རྟོག་ལ་མི་སྡང་། ལུང་
མ་བསྟན་གཏི་མུག་དང་བྲལ་བ་ཞིག་འོང་ཡང་གོང་སྨོས་ལྟར་རློམ་སེམས་དང་དགའ་
བྲོད་ཀྱི་དབང་དུ་མི་ཤོར་བ་གལ་ཆེའོ། །ཡང་དེ་ལས་ལྡོག་པའི་སྐྱོན་ངོས་བཟུང་བ་ནི།
བླ་མ་མང་པོ་བསྟེན་ཞིང་མདོ་རྒྱུད་ཀྱི་གཞུང་མང་དུ་ཐོས་ཀྱང་རང་རྒྱུད་ལ་མེད་བཞིན་
གོ་བ་ཙམ་ལ་སྙེམས་ནས། གཞན་ལ་བཤད་ཤེས་པའི་མཁས་རློམ་དང༌། རི་ཁྲོད་
འགྲིམས་པ་སོགས་དཀའ་སྤྱད་དང་སྒྲུབ་ཡུས་འདྲེན་ཅིང་། བསྒྲུབ་བྱ་སྒྲུབ་བྱེད་ཀྱི་
བར་ནས་འཛོལ་བཞིན། རྟོགས་ལྡན་དུ་རློམ་པ་དག་གིས་རང་རྒྱུད་ལ་ཡང་ཡང་
བརྟགས་དཔྱད་མ་བྱས་ན་ལམ་ནོར་གོལ་ཤོར་བ་སོགས་བཟང་རློམ་བདུད་དུ་ཆེ་བ་
དང་། ཧ་ཅང་སྒྱིད་ལུག་སྟེ་ལམ་ལ་རེ་ཐག་ཆད་པའི་མཐའ་གཉིས་ལ་མ་ལྷུང་བར་
- 226 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
སྐྱོན་ཡོན་སོ་སོར་ཤེས་དགོས་པ་ནི་ཆོས་པའི་སྤྱི་ནོར་ཁྱད་པར་ལུགས་འདིའི་སྙིང་
ནོར་དམ་པོར་འཛིན་དགོས་པས་གནད་གལ་པོ་ཆེ་ལགས་སོ། ། :: | ས་
གཉིས་པ་བྱེ་བྲག་ཉམས་རྟོགས་ཀྱི་སྐྱོན་ཡོན་རྒྱས་པར་དབྱེ་བསལ་རྣལ་འབྱོར་བཞི་
རིམ་ལྟར་གང་ཟག་རིམ་གྱིས་པའི་ཞར་ལ་གཉིས་པོའང་ཚང་བའི་དབང་དུ་བྱས་པའི་
ཁྲིད་ལ་བཞི། གནས་པ་རྩེ་གཅིག མི་གཡོ་སྤྲོ་བྲལ། མཉམ་ཉིད་རོ་གཅིག ལྷུན་གྲུབ་
སྒོམ་མེད་ཀྱི་རྣལ་འབྱོར་རོ། །དང་པོ་ལ་གཉིས། རྩེ་གཅིག་དང་། རྩེ་གཅིག་གི་རྣལ་
འབྱོར་རོ། །དང་པོ་གནས་པ་ལ་གསུམ། དེའང་གོང་དུ་བཤད་པའི་ཕྱི་ནང་གསང་
གསུམ་སྔོན་འགྲོའི་ཆོས་རྣམས་ལེགས་པར་སྦྱངས་ནས། དངོས་གཞི་ལུས་ངག་ཡིད་
གསུམ་བསམ་གཏན་གྱི་སྤྱོད་ལམ་དང་ལྡན་པས་སེམས་མ་བཅོས་རང་བབས་སུ་
བཞག་ནས་བསྒོམ་ཚེ་རྣམ་རྟོག་སྔར་བས་ཀྱང་འཚུབས་ནས་འོང་། དེ་གནས་པ་དང་
པོ་གཡོ་བའི་ཉམས་རི་གཟར་གྱི་འབབ་ཆུ་ལྟ་བུ་ཞེས། རྣམ་རྟོག་འཚུབས་པ་ལ་སྡང་
སེམས་ཀྱིས་བདག་ལ་སྒོམ་གྱི་སྐལ་པ་མི་འདུག་སྙམ་པའི་སྒྱིད་ལུག་ཐེ་ཚོམ་འོང་སྟེ།
སྔར་ཐ་མལ་པའི་རྟོག་པ་ཁ་ཡན་དུ་ཤོར་བས་ངོ་མ་ཤེས་པ་ཡིན། ད་སེམས་ཅུང་ཟད་
ཟིན་ནས་སྒོམ་བཟང་པོ་སྐྱེ་བའི་སྔ་ལྟས་ཡིན་པས་ཡིད་ཆད་དང་ཐེ་ཚོམ་མེད་པར་བླ་
མ་ལ་ཅི་མཛད་ཁྱེད་ཤེས་ཀྱིས་གསོལ་བ་ཡང་ཡང་འདེབས་ཤིང་ཐུན་ཐུང་ལ་གྲངས་
མང་བ་སྡུག་རུས་འཇུར་དྲན་གྱིས་མི་བཅིང་བར་གྲིམ་ལྷོད་རན་པས་ཉམས་སུ་ལེན།
རྣམ་རྟོག་དགག་ཆེ་ན་སྙིང་རླུང་ལྡང་བ་སོགས་སྒོམ་སྣ་སུན་ཁུར་འགྲོ་བས་ཧ་ཅང་མི་
དགག མི་བསྒྲུབ། བཙོན་དུ་མི་བཟུང་། ལུང་མ་བསྟན་དུ་མི་ཤོར་བར་གང་ཤར་
བདག་མེད་རྒྱ་ཡན་དུ་ལྷོད་ཀྱིས་ཀློད་ལ་བབ་ཀྱིས་རྒྱང་འཚོ་བྱེད་དགོས། དེ་ལ་རང་
བཟོ་ཕོ་ཚོད་མིན་པར་བླ་མའི་ཞལ་ཤེས་ལྟར་ཐབས་སྣ་ཚོགས་ཀྱི་སྒོ་ནས་སེམས་
གནས་པའི་ཐབས་ལ་བརྩོན་ན་རྣམ་རྟོག་རགས་པ་ཅུང་ཙམ་ཞི་ནས་སེམས་རང་ཐོག་
ན་རེས་གནས་རེས་འགྱུ་བ་ཞིག་འོང་བའི་དུས། གནས་འགྱུ་གང་ལའང་སྔར་ལྟར་
སྤང་བླང་གི་ཆགས་སྡང་མི་དགོས་པ་བྱུང་དུས་གནས་པ་བར་མ། ཐོབ་པའི་ཉམས་
-227-



དེ་ལྕེ་བཙུན་སྙིང་ཐིག་དང་།
ཆུ་ཀླུང་དལ་འབབ་ལྟ་བུ་བྱ་བ་ཡིན། དེའི་ངང་དུ་བླ་མར་མོས་གུས་གཙོར་འདོན་
གྱིས་གཉུག་བསྲིངས་ཏེ་བསྒོམས་པས་རྣམ་རྟོག་ཕྲ་རགས་ཐམས་ཅད་ཇེ་ཞི་དང་།
གནས་ཆ་ཇེ་ཆེར་སོང་སྟེ། བར་མེད་ལྟ་བུར་གྱུར་དུས་གནས་པ་ཐ་མ། བརྟན་པའི་
ཉམས་རྒྱ་མཚོ་རླུང་གིས་མ་བསྐྱོད་པ་ལྟ་བུ་བྱ་བ་ཡིན་ཏེ། འདི་སྐབས་བདེ་གསལ་མི་
རྟོག་གི་ཉམས་ཆ་མཉམ་མི་འོང་། ཆ་མ་མཉམ་ན་སྐྱོན་ཆེ་སྟེ། བདེ་བ་ཤས་ཆེ་ན་བདེ་
ཉམས་མཚན་མ་ཅན་ཞེས་འདོད་ཆགས་ཆེ་བས་བསླབ་པ་ཉམས་པ་དང་། མིན་ཀྱང་
ཆགས་ཞེན་འཛིན་གསུམ་ཇེ་ཆེར་འགྲོ། བདེ་ཉམས་ཆུང་ཞིང་མི་རྟོག་པ་ཤས་ཆེ་ན་
དྲན་མེད་འགོག་པའི་ཞི་གནས་ལྡིང་ནས་ཐར་པའི་གེགས་བྱེད་པའམ་བྱིང་རྨུག་གི་
དབང་དུ་འགྲོ། གསལ་བ་དང་མི་རྟོག་པ་གཉིས་ཆ་མཉམ་ཡང་བདེ་ཆ་ཆུང་ན་སྒོམ་
ལ་སྤྲོ་བ་མི་སྐྱེ་ཞིང་བསྒོམ་སྙིང་མི་འདོད་པ་དང་། གནས་ཆ་ཆུང་ན་འཕྲོ་རྒོད་ཀྱི་དབང་
དུ་འགྲོ། གཉིས་པོ་མཚུངས་ཀྱང་གསལ་ཆ་ཆུང་ན་རིག་པ་བག་ལ་ཉལ་བས་སྒོམ་
དྭངས་སྙིགས་མི་འབྱེད། དྭངས་ཆ་ཆུང་ཞིང་བྱིང་རྨུགས་ཀྱི་དབང་དུ་འགྲོ། བདེ་གསལ་
གཉིས་པོ་ཆ་མཉམ་ཡང་མི་རྟོག་པ་མེད་ན་སྒོམ་གྱི་སྣ་མི་ཟིན་ཞིང་འདུག་ཚུགས་ཆུང་
ལ་བྱ་སྤྱོད་ཐ་མལ་གྱི་དབང་དུ་ཤོར་འགྲོ། གོང་གི་སྐྱོན་གསུམ་པོ་དེ་ལས་ལྡོག་པའི་
ཐབས་ཉམས་སུ་བླངས་ན་ཡོན་ཏན་གོང་འཕེལ། བདེ་གསལ་མི་རྟོག་པའི་ཆ་མཉམ་
སྐྱེས་ཤིང་མཉམ་བཞག་སྐྱོན་མེད་ཡུན་ཇེ་རིང་དུ་འགྲོ་བས། བླ་མའི་མན་ངག་ལ་
བརྟེན་ནས་ཆ་མཉམ་པར་བྱེད་དགོས། ལ་ལ་དང་པོ་ཚོགས་བདུན་གྱི་རྟོག་པ་འགགས་
ཏེ་ཀུན་གཞི་རྟོག་མེད་ཀྱི་ངང་དུ་གནས་པ་ཡོད་དོ། །དེ་ལ་རྣམ་རྟོག་ཁ་འཐམ་ཞེས་
འདོད། གོང་གི་གཡོ་ཉམས་ཕྱིས་ནས་འོང་། འགའ་ཞིག་ལ་དང་པོ་གཡོ་ཉམས་འོང་
ནས༑ ཕྱིས་གནས་ཆ་ཇེ་ཆེར་འགྲོ་བ་སོགས་ཡོད་པས་མ་ངེས་ཀྱང་ཐུན་མིན་སྔོན་
འགྲོའི་སྐབས་ཀྱི་སྐྱབས་འགྲོ་སོགས་དམིགས་རིམ་བརྡ་དོན་རྟགས་ལ་སེམས་ལེགས་
པར་ཟིན་པ་རྣམས་ལ་གཡོ་ཉམས་མི་འོང་བ་ཡང་ཡོད། གང་ལྟར་བྱིང་རྨུགས་ཆེ་ན་
ལུས་གནད་བསྲངས། ལྟ་སྟངས་མཐོ་བར་བྱས་ལ་ཤེས་པ་ཧུར་འདོན། རྒོད་འཐོར་
-228 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཤས་ཆེ་ན་ལུས་སེམས་གློད་ཅིང་བསྒོམ། འདི་སྐབས་བདེ་གསལ་མི་རྟོག་པའི་གང་
ལའང་བདེའོ། །གསལ་ལོ། །མི་རྟོག་གོ །སྙམས་པའི་སོ་སོའམ། ཆ་མཉམ་ཡང་
འདིའོ་སྙམས་པའི་དེར་འཛིན་གྱི་དགའ་སྡུག་མི་བྱ་བར། བདག་མེད་དུ་བཞག མི་
ཆགས། མི་ཞེན། ལུང་མ་བསྟན་དུ་མི་བཏང་བར་རང་ཐོག་ཏུ་ལྷོད། གོང་གི་ཤས་
གང་ཆུང་དེ་ལ་བླ་མའི་ཞལ་ཤེས་ལྟར་བསྐྱེད་པའི་ཐབས་སོ་སོར་ཐུན་དུ་བཅད་ཅིང་
བསྒོམ། སྐབས་སུ་ངལ་བསོ། སྐབས་སུ་གནས་འགྱུ་གཉིས་གཅིག་གམ་ཐ་དད་ཡིན་
མིན་བལྟ་བ་སོགས་སྤེལ་མར་བྱས་ཏེ་བསྒོམས་པའི་མཐུས། རྗེས་ཤེས་ཀྱི་རྟོག་པའང་
ཇེ་ཞི། མཉམ་བཞག་སྐབས་ཇེ་བདེ་ཇེ་གསལ་ཇེ་བརྟན་དུ་འགྲོ་སྐབས་བདེ་གསལ་
མི་རྟོག་ལ་ངེས་ཤེས་སྐྱེ་སྟེ། ཉམས་དེ་དང་འབྲལ་མི་ཕོད་པར་ལུས་ཨེ་ཡོད་མི་ཚོར་
བ་དང་། བཟའ་བཏུང་བརྗེད་པ། ནམ་ཟླ་གར་སོང་མི་ཚོར་བ་སོགས་འོང་དུས་གང་
ལ་ཞེན་ན་ཁམས་གསུམ་དུ་གོལ་འགྲོ་བས། ཞེན་མེད་ཀྱི་ཐབས་ལ་མཁས་པར་བྱ་
ཞིང་སྐྱོང་། དེ་ལ་བརྟེན་ནས་ཉམས་ཀྱི་ལྷག་མ་མཐོང་ཡང་སྐྱེ་དགོས་པས་ན། ཞི་གནས་
འདི་ཐོག་མར་གལ་ཆེ། སྟོན་པ་བཅོམ་ལྡན་འདས་ཤཱཀྱ་ཐུབ་པས་ལོ་དྲུག་ཏུ་དཀའ་
ཐུབ་ལ་བརྟེན་ནས་བསྒོམ་ཚུལ་སོགས་དཔེ་ལུང་མང་། ཉམས་ཀྱི་ཞི་ལྷག་དེ་རྟོགས་
པའི་ལྷག་མཐོང་དང་སྦྱར་མ་ཤེས་ན་ཉིན་མཚན་ཁོར་ཡུག་ཏུ་སོང་ཡང་འཁོར་བ་ལས་
མི་འཕགས་པའི་ཚུལ་ཡང་ལུང་མང་། དེ་ལྟར་རྩེ་གཅིག་ཅེས་པའི་ས་བཅད་ཚིག་ཟིན་
ཙམ་སྨོས་པའོ། །འདོད་པ་ཁོ་ན་ལས་ལས།
གཉིས་པ་རྩེ་གཅིག་གི་རྣལ་འབྱོར་དངོས་ལ། ལྡོང་ཨེ་ཡིན་སྙམ། སྡོང་བྱ་བྲལ་བའི་
བསྡུས་དོན་ལས། གོལ་ས་སྙོམ་འཇུག་དགུ་སྐོར་རབ་སྤངས་ནས། །ཞི་གནས་དྭངས་
ཆ་ལྷག་མཐོང་ཉིད་ལ་སྦྱོར། །སྦྱོར་ཚུལ་ལྷག་མཐོང་དམིགས་པའི་དཔྱོད་ཚུལ་འཇུག །
སྣང་བ་སེམས་ཤེས་སེམས་ཀྱི་རང་བཞིན་ནི། །གསལ་སྟོང་ནམ་མཁའ་དྭངས་པའི་
དཀྱིལ་ལྟར་རྟོགས། །ཐབས་ཤེས་ཟུང་འབྲེལ་རྩེ་གཅིག་རྣལ་འབྱོར་ཡིན། །ཞེས་པས་
དེ་ལ་ལྔ་སྟེ། ངོ་བོ་སྤྱིར་བསྟན་པ། བྱེ་བྲག་ཆུང་འབྲིང་ཆེ་གསུམ་དུ་དབྱེ་བ། སྐྱོན་དག་
-229-



ལྕེ་བཙུན་སྙིང་ཐིག་མ།
ཚུལ༑ ཡོན་ཏན་སྐྱེ་ཚུལ། ཏིང་ངེ་འཛིན་དེ་བོགས་འདོན་ཅིང་གོང་མ་ལ་སྦྱོར་ཚུལ་ལོ། །
དང་པོ་ངོ་བོ་སྤྱིར་བསྟན་པ་ནི། འོག་མ་རྩེ་གཅིག་གི་ཏིང་ངེ་འཛིན་དེའི་འཛིན་ཞེན་
རགས་པ་ཐབས་ཀྱིས་སྤངས་ཤིང་། དེའི་དྭངས་ཆ་རྩེ་གཅིག་གི་རྣལ་འབྱོར་ལྷག་
མཐོང་དུ་འདོད་དེ། ལྷག་མཐོང་ལའང་རྒྱུ་རྐྱེན་ངོ་བོ་གསུམ་ལས། རྒྱུ་ནི་བདེ་གཤེགས་
སྙིང་པོ། རྐྱེན་ཐོས་བསམ་སྒོམ་གསུམ། ངོ་བོ་ནི་ཉམས་ཀྱི་ལྷག་མཐོང་དང་རྟོགས་
པའི་ལྷག་མཐོང་གཉིས་སོ། །དེ་ལ་བསམ་སྒོམ་མམ་ལྷག་མཐོང་དམིགས་པ་ནི། སེམས་
སྐད་ཅིག་མའི་གནས་འགྱུ་འགྲོ་འོང་ངོ་བོ་སོགས་ཅི་འདྲ་ཞིག་ཡིན་བརྟགས་ཤིང་
དཔྱད་པ་ནི་ལྷག་མཐོང་གི་དམིགས་པ་ཡིན་ཏེ། དཔྱོད་ཚུལ་འཇུག་ཚུལ་རྣམས་བླ་
མའི་ཞལ་ལས་ཤེས་པར་བྱས་པས། སྣང་བ་སེམས་སུ་ཤེས། སེམས་སྣ་ཚོགས་སུ་
ཤར་བ་དེ་སྐད་ཅིག་མའི་སྟེང་ཐག་ཆོད། སེམས་ཀྱི་རང་བཞིན་གསལ་སྟོང་ནམ་
མཁའ་ལྟ་བུར་རྟོགས་དུས་ཉམས་ཀྱི་ལྷག་མཐོང་ངམ་རྩེ་གཅིག་ཆུང་ངུའི་རྣལ་འབྱོར་
ཡིན་ཚུལ་ལུང་མང་ངོ་། ། དགའ་བ་དག་ལ་འགྱུར་ བསཀ་བ་ཀ་བྱེད་པ་དང་།
གཉིས་པ་བྱེ་བྲག་ཆུང་འབྲིང་ཆེ་གསུམ་དུ་དབྱེ་བ་ལ། མདོར་བསྟན་རྒྱས་བཤད་གཉིས་
ལས༑ དང་པོ་ནི། ཡང༌། རྟོགས་དང་གོམས་དང་མཐར་ཕྱིན་ཆུང་འབྲིང་ཆེ། །ཞེས་
པས༑ སེམས་ཀྱི་རང་བཞིན་གསལ་སྟོང་ནམ་མཁའ་དྭངས་པའི་དཀྱིལ་ལྟ་བུ་རྟོགས་
ཏེ༑ ངེས་ཤེས་སྐྱེ་བའི་ཆ་ནས་རྩེ་གཅིག་ཆུང་ངུ༌། དེའི་ངང་ལས་དྲན་པ་ཡེངས་པ་
མེད་པར་བསྒོམ་པས། རྗེས་ཤེས་ཕྲ་རགས་རྣམས་རིམ་པར་དག་ཅིང་མཉམ་བཞག་
གོམས་འདྲིས་བརྟན་གསུམ་ནི་འབྲིང་པོ། དེ་ལ་བརྟན་པ་ཐོབ་ནས་ཞེན་འཛིན་དང་
བཅས་པ། མཆན། གདིང་དུ་གྱུར་ཏེ་ཁོར་ཡུག་ཏུ་འགྲོ་བ་ནི་ཆེན་པོའོ། །ཞེས་སོ། །
ཕར་ཕྱིན་གྱི་སྦྱོར་ལམ་དང་མཚུངས་པར་སྟོན་པ་འཇིག་རྟེན་གྱི་རྣལ་འབྱོར་ལ་ནང་
གསེས་ཆུང་འབྲིང་ཆེ་གསུམ་ལས། དང་པོ་འཇིག་རྟེན་ཆུང་ངུ་ནི། ཐུགས་གཏེར་ཆེན་
པོ་གྲོལ་བའི་ཐིག་ལེ་ལས། ངོ་བོ་ངོས་བཟུང་མེད་པ་སྟོང་པའི་རང་བཞིན་ལ༔ རང་
བཞིན་མ་འགགས་ས་ལེ་སིང་ངེ་རྗེན་ནེ་བ༔ འཇིག་རྟེན་ཆུང་ངུའི་རྣལ་འབྱོར་ཞེས་བྱ་
-230-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ། །
དེ་ཉིད་ཡིན༔ ཞེས་པས་དེའི་དགོངས་པ་ཉམས་མྱོང་གིས་བཀྲལ་བ་ན། རིམ་གྱིས་
པའི་གང་ཟག་དེས་བླ་མ་དམ་པ་ཞིག་གི་དྲུང་དུ་རྣམ་གཡེངས་སྤངས་ཏེ་བསྒོམས་པས་
སེམས་ཀྱི་ངོ་བོ་ཡོད་མེད་མུ་བཞི་དང་བྲལ་བར་ཐག་ཆོད་ཅིང་། དེ་ལྟར་ཆོད་པ་ལ་
གསལ་ལ་རྟོག་པ་མེད་པའི་ཞི་གནས་དེ་ཉིད་བསྒོམ་བྱའི་རང་བཞིན་དུ་ངོ་སྤྲོད་ལག་
བཅང་མཛད་པ་ལ་དྲན་པ་གཞུར་ཏེ་བསྒོམས་པས། རྣམ་རྟོག་ཉི་ཟེར་གྱི་སྦྲང་བུ་བས་
ཀྱང་བྱ་བྱེད་མང་ལ་འགྱུར་ལྡོག་ཆེ་བས་སྒོམ་གྱི་ལས་འཕྲོ་མེད་དམ་སྙམ་ནས་སྐྱུག་
ལོག་པ་ཞིག་གི་རྗེས་སུ། ཅི་ཞིག་ན་དྲན་པའི་ངོ་བོ་གསལ་ལ་གོ་མ་འགགས་པ།
དྭངས་སེང་དེ་རྗེན་ཡེར་རེ་བ་སྟོང་པའི་ཉམས་ཤུགས་ཆེ་བ་ཞིག་འཆར་བ་དེ་ཉིད་ཇི་
ཙམ་སྒོམ་རིང་ལ་ཡོད། མ་བསྒོམ་ན་ཐ་མལ་དུ་འཆོར་བ་ཞིག་འབྱུང་བ་སྟེ། འདི་ལ་
མ་ཧཱ་མུ་དྲས་རྩེ་གཅིག་ཆུང་ངུར་འབོད། འགའ་ཞིག་གིས་ཕོ་ཚོད་བྱས་པས་དེ་ལྟ་བུའོ་
སྙམ་པ་ནི་གོ་བ་ཡིན་པས་གྲོལ་མི་བཏུབ་བོ། །ཞེས་གསུངས་སོ། ། ན ་
གཉིས་པ་རྒྱས་སྤྲོས་ཀྱི་གོ་བ་བཤད་པ་ལ། རྣལ་འབྱོར་བཞི་རིམ་པས། ཡང་། ཆུང་
དུ་རྟོགས་ཀྱང་མི་བརྟན་འཕེལ་འགྲིབ་ཆེ། ཞེས་པ། རྩེ་གཅིག་ཆུང་ངུ་ན་ཉམས་ཀྱི་
ལྷག་མཐོང་རེས་འགའ་བ་འཛིན་ཞེན་དང་བཅས་ཉམས་སུ་མྱོང་བ་ཅན་འོག་མའི་རྩེ་
གཅིག་དྭངས་ཆ་མེད་པའི་ཞི་གནས་རྐྱང་པ་དེ་མ་ཡིན་པ། རྩེ་གཅིག་གི་རྣལ་འབྱོར་
ནི་སྣང་བ་སེམས་སུ་ཤེས་ཤིང་སེམས་ཀྱི་རང་བཞིན་ནམ་མཁའི་དཔེ་ཅན་ཏེ། ཞི་ལྷག་
ཟུང་འཇུག ཐོབས་ཤེས་ཟུང་འཇུག་གོ །འོག་མའི་བདེ་གསལ་མི་རྟོག་པའི་ངང་ལ་
ཅི་ཙམ་གནས་ཀྱང་རྩེ་གཅིག་རྣལ་འབྱོར་གྱི་ལྷག་མཐོང་དང་མ་འབྲེལ་ན་རྩེ་གཅིག་
མུན་པར་འཁྱམས་བྱ་བ་ཡིན། ཟུང་འཇུག་ལྷག་མཐོང་གི་ལྟ་བ་མྱོང་ཞེན་ཕྲ་རགས་
མཉམ་རྗེས་གང་གི་སྐབས་སུ་རྩེ་གཅིག་དང་། རྩེ་གཅིག་གི་རྣལ་འབྱོར་གྱི་ཁྱད་བདེ་
གསལ་འགྲུ་གནས་ཐམས་ཅད་ངོ་བོ་སྟོང་པར་ཤར་ཏེ། སལ་ལེ། སིང་ངེ་། ཡེ་རེར་
གནས་པ་ཡིན། དེ་དུས་ལ་ལ་དག་ལ་རླུང་རྟགས་བརྒྱད་དམ་བཅུ། སྟོང་གཟུགས་
ཀྱི་སྣང་བ་སྣ་ཚོགས་འབྱུང་། འདི་སྐབས་སེམས་ཀྱི་ངོ་བོ་སྟོང་པར་རྟོགས་པ་ནི་མི་
-231 -



) ལྕེ་བཙུན་སྙིང་ཐིག ༡ །
རྟོག་པ། སེམས་སྟོང་པའི་རང་བཞིན་གསལ་སེང་ངེ་བ་ནི་གསལ་བ། དེ་གཉིས་
དབྱེར་མེད་ཀྱི་ངང་ལ་བདེ་ལྷན་ནེར་གནས་ཤིང་། བྱིང་རྨུགས་དང་རྒོད་འཐོར་གྱི་
སྐྱོན་མེད་པ་བདེ་བ། དེ་ལྟར་བདེ་གསལ་མི་རྟོག་དབྱེར་མེད་ཀྱི་སོ་མ་མ་བཅོས་ལྷུག་
པ་གསུམ་གྱི་ངང་ལ་གནས་པ་མཉམ་བཞག དེ་ལ་ལུས་ངག་གི་བྱ་སྤྱོད་ལ་མི་ལྟོས་པར་
འདུག་ཚུལ་ལེགས་ཀྱང་དྲན་པ་ཡེངས་ན་རྗེས་ཤེས་སུ་འགྲོ་ཞིང་། བྱེད་སྤྱོད་སོགས་
ཀྱི་སྐབས་ཨ་འཐས་སུ་སྐྱེ་བྱ་བ་ཡིན། དེ་ལ་ཨ་འཐས་དངོས་འཛིན་གྱི་དྲི་མའམ་
སྒྲིབ་པ་ཡོད་པ་ནི། དཔེར་ན་གླ་རྩིའི་སྣོད་དང་། སྒོག་ཕོར་སྟོང་པ་ལ་དྲི་མ་མ་སངས་
པ་ལྟར་ཡིན་པས། དེ་ལྟ་བུ་མཉམ་བཞག་ལ་མེད་ཀྱང་རྗེས་ཤེས་ལ་ཡོད་པ་ནི་མཉམ་
རྗེས་མཚན་ཉིད་པ་མིན། ཅིའི་ཕྱིར་ན་དྲན་པས་ཟིན་པ་ཙམ་གྱིས་མཉམ་བཞག་གི་
སྟེང་དུ་འགྲོ་བས་སོ། །དེ་རྩེ་གཅིག་ཆུང་ངུའི་སྐབས་ཀྱི་མཉམ་རྗེས་ཡིན་ཀྱང་། དོན་
ལ་རྗེས་སྣང་ཤས་ཆེ་བ་ཡིན། གསལ་སྟོང་ནམ་མཁའ་དྭངས་པའི་དཀྱིལ་ལྟ་བུ་གསུངས་
པ་དེ་ཏིང་ངེ་འཛིན་ལས་སུ་མ་རུང་བའི་རྐྱེན་གྱིས་རེས་བསྒོམས་ཀྱང་འོང་། རེས་མ་
བསྒོམ་ཡང་འོང་། རེས་བདེ་རེས་མི་བདེ་བ་སོགས་འཕེལ་འགྲིབ་སྣ་ཚོགས་འོང་
བའི་སྐབས་རྩེ་གཅིག་ཆུང་ངུ་ཡིན་ནོ། །ཞེས་སོ། ། ཁོ་ར་ :: 1:|:/31
གཉིས་པ་འཇིག་རྟེན་འབྲིང་པོའི་རྣལ་འབྱོར་ནི། གྲོལ་ཏིག་ལས། གང་དེ་མ་ཡེངས་
བསྐྱངས་པས་བརྟན་པ་ཆེར་ཐོབ་ཅིང་༔ བསྒོམས་ཀྱང་ཡེངས་ལ་མ་བསྒོམ་ཆ་ཤས་
ཡེང་བ་ནི༔ འཇིག་རྟེན་འབྲིང་པོའི་རྣལ་འབྱོར་ཞེས་བྱ་དེ་ཉིད་ཡིན༔ ཞེས་པས། སྔ་
མའི་འཕྲོ་མཐུད་དེ་སྙིང་རུས་ལ་ནན་ཏན་བསྐྱེད་པས་ཉམས་ཀྱི་འཛིན་སྟངས་སྔ་མ་
ལྟར་ལས་ཅུང་ཟད་དྭངས་ཆ་ཆེ་རུ་འགྲོ་ཞིང་། དེ་ཉིད་མ་བསྒོམས་པའི་གནས་སྐབས་
འགའ་ལའང་དྲན་པས་ཧྲིག་ཧྲིག་སླེབས་ནས་གསལ་སྟོང་རྗེན་ཡེ་རེ་བར་འཆར་བས་
འདི་ལ་མ་ཧཱ་མུ་དྲ་བས་རྩེ་གཅིག་འབྲིང་པོ་ཟེར་རོ། །ཞེས་སོ། །རྣལ་འབྱོར་བཞི་
རིམ་པས། ཡང་འབྲིང་པོ་ཏིང་འཛིན་ལས་རུང་འཕེལ་འགྲིབ་མེད། །ཅེས་པས་རྩེ་
གཅིག་འབྲིང་པོའི་རྣལ་འབྱོར་ནི། གོང་ལྟར་མཉམ་རྗེས་གང་ལ་དྲན་པས་ཟིན་ཅིང་
-232 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཡེངས་པ་མེད་པའི་སྒོ་ནས་ཉམས་སུ་ལེན་པ་ལ་བརྩོན་པས་ཏིང་ངེ་འཛིན་ལས་སུ་
རུང་སྟེ། གསལ་སྟོང་གི་ཉམས་དེ་ནམ་བསྒོམ་ཚེ་བདེ་ལྷང་ལྷང་འོང་བ་ཡིན། དེ་ནི་
རྩེ་གཅིག་འབྲིང་པོའི་ཏིང་ངེ་འཛིན་ལ་དབང་ཐོབ་བྱ་བ་ཡིན་ཏེ། རྣལ་འབྱོར་དང་པོའི་
སྐབས་རྗེས་ཤེས་ཕལ་ཆེར་ཨ་འཐས་སུ་ཡིན་པས་ན་དྲན་པ་ཡང་ཨ་འཐས་ཀྱི་དྲན་པ་
ཡིན༑ མཉམ་བཞག་དུས་གསལ་སྟོང་ཕྱོགས་གཅིག་ལ་དམིགས་ཏེ་བསྒོམས་པས་
ཨ་འཐས་ཀྱི་དྲན་པ་ཞེས་བྱ། དེ་ལྟ་བུའི་དྲན་པས་སྐད་ཅིག་ཀྱང་མ་ཡེངས་པར་ཉམས་
སུ་བླངས་པས་རྗེས་ཤེས་རགས་པ་རྣམས་རིམ་གྱིས་ཆོད་ཅིང་མཉམ་བཞག་རིམ་པར་
ཇེ་བདེ་ཇེ་གསལ་ཇེ་སྟོང་བརྟན་པ་ཆེ་ཆེར་འགྲོ་བ་སོགས་འབྱུང་ངོ༌། །ཞེས་སོ། །
གསུམ་པ་འཇིག་རྟེན་ཆེན་པོའི་རྣལ་འབྱོར་ནི། གྲོལ་ཏིག་ལས། ཏིང་འཛིན་དེ་ཉིད་
སྔར་བས་གསལ་མདངས་ཆེར་སོང་ཞིང་རྩོལ་མེད་ཉིན་མཚན་ཁོར་ཡུག་ཉིད་དུ་འབྱུང་
བ་ནི༔ འཇིག་རྟེན་ཆེན་པོའི་རྣལ་འབྱོར་ཞེས་བྱ་དེ་ཉིད་ཡིན། །ཞེས་པས་བརྟན་པ་
ཆེར་ཐོབ་སྟེ་གསལ་སྟོང་རྗེན་པ་ངོས་གཟུང་དང་བྲལ་བའི་ཉམས་ཉིན་མཚན་ཁོར་
ཡུག་ཏུ་འབྱམས་པ་ལ་མ་ཧཱ་མུ་དྲས་རྩེ་གཅིག་ཆེན་པོར་བཏགས། རྫོགས་ཆེན་སེམས་
སྡེ་པས་གནས་པའི་ཉམས་ཤེས་པ་ཡུལ་ཕྱིར་མི་འཕྲོ་བ་ཞེས་པའང་འདིར་མཚུངས།
འདིའི་ཉམས་ནི་ལུས་ལ་བདེ་ཉམས་དང་སེམས་ལ་དགའ་སྤྲོ་དཔག་མེད་འཆར།
མར་མེ་རླུང་གིས་མ་བསྐྱོད་པ་ལྟ་བུའི་སྒོམ་ལ་ངེས་ཤེས་དང་བྲོད་ཁ་སྐྱེ། ལུས་ཡོད་
དུ་མི་ཚོར་འཇིག་རྟེན་མི་ཆོས་ལ་ཞེན་པ་ཆུང་དུ་འགྲོ། ཉམས་ཀྱི་མཐོ་དམན་ཤིན་ཏུ་
ཆེ་བ་འོང་ངོ་། །རེ་འགའ་འདི་ལས་ལྷག་པ་སུ་ལ་ཡོད་སྙམ་པའི་རང་མཐོང་སྐྱེ། རེས་
ཤེས་པ་རླན་དང་བྲལ་ནས་ང་ལ་སྒོམ་མེད་སྙམ་པའི་ཡི་མུག་སྐྱེ་བ་ཡང་ཡོད། རེས་
སེམས་ཅན་ལ་སྙིང་རྗེ་སྐྱེ་ཞིང་། སངས་རྒྱ་རྒྱུ་དང་འཁོར་བར་འཁྱམས་རྒྱུ་མི་འདུག་
སྙམ་པའི་སྟོང་འུད་ཀྱང་འཆར། གསལ་སྣང་ལ་འདུ་ཤེས་གྲུང་པོས་དཔྱད་ན་མཐོང་
སྣང་མང་བ་འབྱུང་སྟེ་ཞལ་གཟིགས་ལུང་བསྟན་དུ་བཟུང་ན་ནོར་ས་རྔམས་པོ་ཆེ་ཡིན་
ཀྱང་བྱེད་མཁན་མང་། འདིའི་མཉམ་བཞག་གནད་དུ་སོང་ན་སྒོ་ལྔའི་རྣམ་ཤེས་ཐད་
- 233 -



1ཀྱིལྕེ་བཙུན་སྙིང་ཐིག ས@་
ཀར་བག་ལ་ཞ་འགྲོ་བས། ཕྱིའི་སྒྲ་སྐད་གཟུགས་ཡུལ་ལ་སོགས་པའི་ཡུལ་རྐྱེན་གྱིས་
མི་འཕྲོག འོན་ཀྱང་ཕར་ཕྱིན་ཐེག་པ་དང་བསྟུན་ན། དག་པ་ས་གསུམ་ནས་སྒོ་ལྔའི་
རྣམ་ཤེས་གནས་འགྱུར་ཏེ་ཞིང་ཁམས་རྣམ་དག་ལ་དབང་ཞིང་། དག་པའི་ཚེ་བྱ་གྲུབ་
ཡེ་ཤེས་སུ་ཤར་བར་བཤད་པའི་ཕྱིར། འདི་ཉིད་དངོས་གནས་མ་ཡིན་ཀྱང་སེམས་
འཛིན་ཡུལ་རྐྱེན་གྱིས་མི་འཕྲོག་པའི་ཆ་ནས་དེ་སྐད་དུ་བཏགས་པའང་ཤེས་པར་བྱའོ། །
དེ་འང་ཚོགས་ལམ་པས་གོ སྦྱོར་ལམ་པས་མྱོང་། མཐོང་ལམ་པས་རྟོགས་ཞེས་གོ་
མྱོང་རྟོགས་གསུམ་སྦྱོར་བ་དང་། བླ་མ་ཡང་ཏིག་ཏུ་ལྷ་མིའི་སེམས་འཛིན། བྱང་ཆུབ་
སེམས་དཔའི་བསམ་གཏན། སངས་རྒྱས་ཀྱི་དགོངས་པ་ཞེས་བཤད་པ་ལའང་རྣམ་
པར་དཔྱད་ན་དབྱེ་བ་ཁྱད་པར་ཅན་དུ་ཁོ་བོས་རྟོགས་ལ། དེའི་ཕྱིར་འདི་མན་ཆད་ནི་
སོ་སྐྱེའི་ལམ་དུ་བཞག་པས་ལྷག་མཐོང་མཚན་ཉིད་པ་མེད་པའི་ཕྱིར། ཐུགས་དམ་
གྱི་ངོ་བོ་ཇི་ལྟར་བཟང་ཡང་ཉམས་ཙམ་མྱོང་བ་ཙམ་ཡིན་པས། རྩ་གཟུགས་ཀྱི་རྟེན་
འབྲེལ་ལ་མངོན་ཤེས་དང་གྲུབ་རྟགས་ཐོན་པ་བྱུང་ཡང་རློམ་སེམས་བྱ་བའི་ཡུལ་མ་
ཡིན་མོད། དེ་ལྟར་ནའང་ཕྱི་དུས་འདིར་ལམ་འདི་མཐར་སོན་པའང་རྙེད་པར་དཀའ་
ཞིང་༑ སྙིང་རུས་ཅན་རེ་རེ་ཙམ་སྣང་བ་ལའང་བཤེས་གཉེན་རྣམས་ཀྱིས་རྟོགས་པ་
ཉིན་མཚན་འདྲེས་པར་ངོ་སྤྲོད་བྱེད་པ་འདུག་པས་ལོང་བས་ལོང་བ་ཁྲིད་དོ། །སྒོམ་
དམིགས་གཏད་ཉམས་མྱོང་ཅན་སྟོང་པ་དགྲར་ལངས་ཀྱི་བདུད་ཞུགས་པ་ཞིག་ལ་མི་
ཚེ་སྟོང་པར་འཛད་པ་ལས་ཡོན་ཏན་སྐྱེ་བའི་རེ་བ་ཟད་མོད། འགའ་ཞིག་ནི་མཉམ་
བཞག་གནད་དུ་མ་སོང་བ་ཅི་ཡིན་འདི་ཡིན་མེད་པའི་ལུང་མ་བསྟན་འཐོམ་ཡོ་རེ་བ་
ཞིག་གི་ངོ་བོ་སྨྲ་བརྗོད་མི་ཤེས་པ་ལྟ་བུ་ཞིག་ལ་ང་འདྲའི་རྟོགས་པ་སུ་ལ་ཡོད། སྒོམ་
མེད་བྱ་བའང་འདི་ཁ་ཡིན་སྙམ་པའི་རང་རྩིས་སྐྱེས་ཏེ། ཡུལ་གོང་མ་ལ་དག་སྣང་གཏན་
ནས་མི་སྐྱེ་ཞིང༌། བོགས་འདོན་བྱེད་པའི་བློ་དང་བྲལ་བས་ནོར་བ་རྔམས་པོ་ཆེར་སོང་
སྟེ༑ རྒྱུ་འབྲས་རྟེན་འབྲེལ་མི་བསླུ་བའི་བསྟན་པ་ཐམས་ཅད་བསྣུབས་པས། དགེ་
སྟོང་སྡིག་སྟོང་དུ་གོལ་བ་འབའ་ཞིག་ལས་མི་འདའ་བས། ཚུལ་དེ་ལ་བསམས་ནས་
-234 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཨོ་རྒྱན་རིན་པོ་ཆེས་རྒྱལ་པོ་ལ་གདམས་པ་བཞིན་ལྟ་བའི་ཕྱོགས་སུ་སྤྱོད་པ་མ་ཤོར་
བ་དང༌། སྤྱོད་པའི་ཕྱོགས་སུ་ལྟ་བ་མ་ཤོར་བ་ལ་བསླབ་ཅིང་། ཉམས་མྱོང་དང་ལྡན་
པའི་བླ་མ་དམ་པ་མིག་བཞིན་དུ་བསྟེན། མཉམ་འགྲོགས་ཀྱི་བདུད་དབང་དང་། མིར་
འཛིན་གྱི་ལོག་ལྟ་མེད་པས། སྤྱོད་པས་ཕྱོགས་སུ་ལྟ་བ་མ་ཤོར་བ་ལ་བསླབ་ཅིང་།
གསོལ་འདེབས་མོས་གུས་དང་ལྡན་པས་དབང་བཞི་ཡང་ཡང་བླངས། ལྕགས་ལ་ཞུན་
མཐར་གཏོང་བ་ལྟར་བརྡར་ཤ་ཤིན་ཏུ་ཆོད་པ་ལ་གལ་ཆེ་བ་ཡིན་ནོ། །འདིར་ཕར་ཕྱིན་
ཐེག་པ་ལྟར་ན་དྲོད་རྩེ་གཉིས་སུ་དབང་པོ་ལྔ་དང་། བཟོད་ཆོས་གཉིས་སུ་སྟོབས་ལྔ་
སྒོམ་པའི་སྦྱོར་ལམ་ངེས་འབྱེད་ཆ་བཞིའི་ཡེ་ཤེས་ཀྱི་ངོ་བོ་མཉམ་བཞག་གི་ཆ་རྣམ་
པར་མི་རྟོག་པའི་ཡེ་ཤེས་ལ། རྗེས་ཐོབ་ཀྱི་ཆ་རྟོག་བཅས་རྟོག་མེད་ཅི་རིགས་སུ་ཡོད་
ཅིང་། གཉེན་པོ་བཞི་ལ་བརྟེན་ནས་སྤང་བྱ་སྒྲིབ་པའི་ས་བོན་ཉམས་སྨད་པས། རྟོགས་
པའི་ཁྱད་པར་སྒོམ་བྱུང་ཡེ་ཤེས་ཀྱིས་བདག་མེད་གཉིས་རྟོགས་ཏེ། ཡོན་ཏན་གྱི་ཁྱད་
པར་སྤྱན་དང་མངོན་ཤེས་སོགས་དུ་མ་དང་ལྡན་ཞིང༌། ཚོགས་ལམ་ཆེན་པོ་ལས་
འདིའི་ཡེ་ཤེས་དྲོད་བརྟན་པས་མཐོང་ལམ་ཐག་ཉེ་བ་སྟེ། བརྒྱད་སྟོང་འགྲེལ་ཆེན་
ལས། བར་ཆད་མེད་ན་མཐོང་བའི་ལམ་ཆེས་ཉེ་བར་འབྱུང་བ་ཞེས་བྱ་བ་ནི་ཐར་པའི་
ཆ་དང་མཐུན་པ་ལས་འདིའི་ཁྱད་ཡིན་པར་རིག་པར་བྱའོ། །ཞེས་གསུངས་པ་སྟེ། དེ་
ལྟ་བུའི་སྦྱོར་ལམ་གྱི་འགྱུར་འདི་རུ་བརྩི་བ་ཡིན་ནོ། །ཞེས་སོ། །རྣལ་འབྱོར་བཞི་
རིམ་པས། ཡང་། ཆེན་པོ་གསལ་སྟོང་ཉམས་ཀྱི་འཁོར་ཡུག་འབྲེལ། །ཞེས་པས།
རྩེ་གཅིག་ཆེན་པོ་ངོས་བཟུང་བ་ལ་གཉིས། ངོ་བོའི་ཆ་དང་བརྟེན་པའི་ཆ་ནས་ངོས་
བཟུང་བའོ། །དང་པོ་སེམས་ཀྱི་རང་བཞིན་གསལ་སྟོང་མཐའ་དབུས་ཞེན་འཛིན་
མེད་པའི་ཉམས་རིག་པ་གཞི་མེད་རྩ་བྲལ་རྗེན་ལྷང་ངེ་བ། མཐོང་ལམ་ཡེ་ཤེས་ཀྱི་
སྣང་བ་མཐོང་ལ་ཁད་དེ་མཉམ་བཞག་གསལ་སྟོང་ནམ་མཁའ་དྭངས་པའི་དཀྱིལ་ལྟ་
བུ་དེ་ལ་བརྟན་པ་ཐོབ་ནས། ཉིན་མཚན་ལ་སོགས་ཁོར་ཡུག་ཏུ་འགྲོ་བ་ཡིན་སྙམ་
པའི་ངེས་ཤེས་ཀྱི་དྲི་མ་ཕྲ་བ་ཡོད་པ་ནི་རྩེ་གཅིག་ཆེན་པོ་ཡིན་ཚུལ་ལུང་དང་བཅས་
-235 -



1:|:ཀྱི ང མ ལྕེ་བཙུན་སྙིང་ཐིག་
གསུངས་འདུག་གོ །དེ་ལྟར་རྩེ་གཅིག་ཆུང་ངུ་རྩེ་གཅིག་གི་གཞི། འབྲིང་པོ་ལམ།
ཆེན་པོ་འབྲས་བུའོ། །འདི་སྐབས་མདོ་རྒྱུད་མན་ངག་ཐོབ་མཐོང་ཡོད་པ་འགའ་ཞིག་
གིས་གོ་བས་ལྷན་པ་བཏབས་ཏེ། རང་མཐོང་དང་། སྒོམ་ལ་རྩོལ་རུང་མ་རྩོལ་རུང་
སྒོམ་མེད་ཀྱི་ས་ལ་སླེབ་འདུག བླ་མ་ལའང་འདི་ལས་ལྷག་པའི་ཉམས་རྟོགས་མེད་
མོད་སྙམ་སྟེ་མངོན་པའི་ང་རྒྱལ་དང་། རེས་འགའ་མངོན་ཤེས་དང་རྫུ་འཕྲུལ་སོགས་
རྟགས་ཕྲན་བུ་ཡོད་པ་ལ་གྲུབ་པ་ཐོབ་འདུག་སྙམ་པ་དང༌། རེ་འགར་གཉིད་ཀྱི་དུས་
དང་། རྗེས་ཤེས་ཀྱི་སྤྱོད་ལམ་འདྲེས་པ་རེད་སྙམ་པ་སོགས་རློམ་སེམས་ཆེན་པོ་
རྣམས་སྐྱེ་འོང་། སྐབས་དེར་བླ་མའི་གདམས་ངག་གི་ངོ་སྤྲོད་དམ། རང་གིས་སོ་སོར་
རྟོགས་པའི་ཤེས་རིབ་ཀྱིས་མ་འབྱེད། ཉམས་རྟོགས་པར་རློམས་ནས་དེར་ཤོར་ཉེན་
ཡོད་༑ དེ་ཁོ་ནས་བྱང་ཆུབ་ཐོབ་མི་ནུས་པའི་ལུང་མང་དུ་གསུངས་འདུག་གོ ། ། ས་
གསུམ་པ་སྐྱོན་དག་ཚུལ་ནི། སློབ་དཔོན་པདྨས། རྩེ་གཅིག་གི་རྩལ་རྫོགས་ཙ་ན་སྣང་
བ་སེམས་སུ་ཤེས་པས་ལས་ཀྱི་སྒྲིབ་པའི་སྐྱོན་དག ངན་སོང་དུ་མི་ལྡོག ཉོན་མོངས་
པའི་བདུད་ཆོམ་མོ། །ཞེས་གསུངས་སོ། །བཞི་པ་ཡོན་ཏན་སྐྱེ་ཚུལ་ནི། སློབ་དཔོན་
པདྨས། ཡོན་ཏན་སློབ་དཔོན་བླ་མར་ཤར་བས། འཁོར་བ་ལས་བློ་ལྡོག ཆོས་ལ་
དགའ་བ་དང་བྲོད་པ་སྐྱེ་སྟེ་བློ་རྩེ་གཅིག་ཏུ་འགྲོ། ཚོགས་སྦྱོར་གྱི་ལམ་གྱི་ཡོན་ཏན་སྐྱེ།
ལས་རྒྱུ་འབྲས་ལ་ཨ་འཐས་ཀྱི་རྟེན་འབྲེལ་བསྒྲིགས་ཤེས་བླ་མ་སངས་རྒྱས་སྤྲུལ་སྐུར་
མཐོང་ནས་གསོལ་བ་བཏབ་ན་བྱིན་རླབས་འཇུག རང་དོན་བསྒྲུབ་པའི་དུས་ལ་བབ་
པས་ཐེག་པ་དང་བསྟུན་ན་ཉན་རང་དང་མཐུན། ཞེས་གསུངས་སོ། ལྔ་པ་ཏིང་ངེ་འཛིན་
གྱི་བོགས་འདོན་ཅིང་གོང་མ་ལ་སྦྱར་ཚུལ་ནི། བྱ་བྲལ་བས། དེ་ལྟར་རྩེ་གཅིག་རང་
རྩལ་རྫོགས་ཙ་ན། །རང་སྐབས་སྐྱོན་དག་ཡོན་ཏན་ཐམས་ཅད་སྐྱེ། །དེ་ཡི་དྭངས་ཆ་
རྟོགས་པའི་ལྷག་མཐོང་སྦྱོར། །སྦྱོར་ཚུལ་ཐབས་དང་ཤེས་རབ་ཟུང་འབྲེལ་གྱིས། །
ཞེས་པས། རྩེ་གཅིག་གི་རྣལ་འབྱོར་ནི་བྱང་ཆུབ་བསྒྲུབ་པའི་ལམ་ལ་དཔེར་ན་མྱུ་གུ་
འཁྲུངས་པ་ཙམ་ཞིག་ཡིན། ལོ་ཏོག་ལ་མཚོན་ན་མྱུ་གུ་འཁྲུངས་པས་མི་ཆོག་སྟོན་
-36 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
མཐར་མ་ཕྱིན་པར་སོ་ནམས་བྱེད་དགོས་པ་ལྟར། རྩེ་གཅིག་གི་རྣལ་འབྱོར་ལྟ་བ་
ཉམས་སུ་མྱོང་ཙམ་ལས་མེད་པས་དེས་མཐར་ཐུག་གི་འབྲས་བུ་མི་ཐོབ་པས་ན། བླ་
མའི་གདམས་ངག་དང་། རང་གི་ཤེས་རབ་ཟབ་མོའམ་མོས་གུས་ཀྱི་ཉེར་ལེན་འཛོམས་
པའི་སྒོ་ནས་ལྟ་སྒོམ་སྤྱོད་གསུམ་ཡ་མ་བྲལ་བར་ཉམས་ལེན་ལ་བརྩོན་ཅིང་གོང་མ་
ལ་སྦྱོར་དགོས་ཚུལ་གྱི་ལུང་ཤིན་ཏུ་མང་ངོ་། ། 1:|:ཀྱི ང ་ཀྱི་
གཉིས་པ་མི་གཡོ་སྤྲོས་བྲལ་ནི། སྡོང་བྱ་བྲལ་བས། སེམས་ཀྱི་ངོ་བོ་རྩ་བྲལ་སྟོང་པ་
ཉིད། །ངོས་གཟུང་སྤྲོས་པའི་མཐའ་དང་བྲལ་བར་རྟོགས། །དོན་དམ་བདེན་མཐོང་
སྤྲོས་བྲལ་རྣལ་འབྱོར་ཡིན། །ཞེས་པས་དེ་ལའང་ལྔ་སྟེ། ངོ་བོ་སྤྱིར་བསྟན་པ། བྱེ་
བྲག་ཏུ་ཆུང་འབྲིང་ཆེ་གསུམ་དུ་དབྱེ་བ། སྐྱོན་དག་ཚུལ། ཡོན་ཏན་སྐྱེ་ཚུལ། ཏིང་ངེ་
འཛིན་དེ་བོགས་འདོན་ཅིང་གོང་མ་ལ་སྦྱར་ཚུལ་ལོ། །དང་པོ་ངོ་བོ་སྤྱིར་བསྟན་པ་ནི།
འོག་མ་རྩེ་གཅིག་གི་ཏིང་ངེ་འཛིན་ཞེན་པའི་དྲི་མ་ཅན་དེ་གཅོད་བྱེད་ཀྱི་ཐབས་ལ་
མཁས་པའི་ཤེས་རབ་ཀྱིས་ཟིན་པར་བྱས་ནས། དེའི་དྭངས་ཆ་རྟོགས་པའི་ལྷག་མཐོང་
ངམ་སྤྲོས་བྲལ་གྱི་རྣལ་འབྱོར་མཐོང་ལ། དེ་ལའང་ནང་གསེས་ཅིག་ཅར་བ་དང་ཐོད་
རྒལ་བས་ལྟ་བ་གདིང་དུ་ཚུད་ཅིང་སྒོམ་པ་ཉམས་ཐོག་ཏུ་ཕེབས། རིམ་གྱིས་པ་ཞི་
གནས་ལ་བརྟེན་ནས་ལྷག་མཐོང་སྐྱེ་བར་བཞེད་དོ། །ཞི་གནས་ནི་འཛིན་ཞེན་དང་
བཅས་པའི་བདེ་གསལ་མི་རྟོག་གསལ་སྟོང་གི་ངང་ལ་རྩེ་གཅིག་ཏུ་གནས་པ་ཙམ་
ཡིན་པས། འདི་འོག་མ་ལ་ལྟོས་ཏེ་ལྷག་མཐོང༌། གོང་མ་སྤྲོས་བྲལ་ལ་ལྟོས་ན་འདི་
མན་ཆད་ཞི་གནས་ལ་བཞག་པ་ཡིན། ལྷག་མཐོང་ནི་ཞི་ལྷག་གམ། ཐབས་ཤེས་སམ།
བདེན་གཉིས་སམ། འཁོར་འདས་ལ་སོགས་པའི་གཉིས་ཆོས་ཐམས་ཅད་ཡང་དག་
པ་ཅི་ལྟ་བ་བཞིན་དུ་སོ་སོར་རྟོགས་པའི་ཤེས་རབ་ཡིན། འགའ་ཞིག་ལ་ཞི་གནས་
ཀྱི་དྭངས་ཆ་ལ་ལྷག་མཐོང་གི་རྟོགས་པ་བདེ་བླག་ཏུ་སྐྱེས། འགའ་ཞིག་ལ་ཞི་གནས་
ཀྱི་སྙིགས་མ་སེམས་ཀྱི་རང་བཞིན་གསལ་བཞིན་དུ་སྟོང་། སྟོང་བཞིན་དུ་གསལ།
གསལ་སྟོང་དབྱེར་མེད་སྙམ་པའི་ངེས་ཤེས་གཏིང་ནས་སྐྱེ་བའི་ཟག་བཅས་ཀྱི་ཉམས་
-237 -



ཀྱི་ལྕེ་བཙུན་སྙིང་ཐིག་གི་
ཞེན་བརྟན་ཆ་ཅན་རི་བཙུགས་པ་ལྟ་བུ་ཡོད་པ་དེ་བཤིགས་ནས་ལྷག་མཐོང་ལ་སྦྱོར་
དགོས་ཀྱང་རང་སྟོབས་ཀྱིས་བཤིག་དཀའ་བས། བླ་མ་བཟང་བོའི་གདམས་ངག་
དང་། རང་གིས་མོས་གུས་ལམ་དུ་ལྷོང་པའམ་ཤེས་རབ་ཟབ་མོས་ཟིན་པར་བྱས་ཏེ།
ཕྱི་ནང་གི་གཡེང་བ་སྤངས་ནས་བསྒོམས་པར་བྱས་ན་ལྷག་མཐོང་གི་ངོ་བོ་མཐོང་བར་
འགྱུར་ལ། གང་མཐོང་ན་རང་གི་སེམས་ཀྱི་ངོ་བོ་གཟོད་མ་ཉིད་ནས་སྟོང་ཉིད་མཐའ་
ཐམས་ཅད་དང་བྲལ་བ་དེ་མཐོང་། གང་གིས་མཐོང་ན་རང་རིག་པའི་ཡེ་ཤེས་ཀྱིས།
ཅི་མཐོང་ན་ཡུལ་ཡུལ་ཅན་གཉིས་མེད་རྟོགས་པའི་ལྷག་མཐོང་ངམ་སྤྲོས་བྲལ་གྱི་རྣལ་
འབྱོར་རོ། །དེ་ལ་རྩེ་གཅིག་དང་སྤྲོས་བྲལ་གྱི་ཁྱད་པར་ནི། རྣམ་རྟོག་ཆོས་སྐུར་རྟོགས་
མ་རྟོགས་ཡིན། རྩེ་གཅིག་མན་ཆད་མཐར་འཛིན་གྱི་ཉམས་འདི་ནི་མཐའ་བྲལ་ཆོས་
སྐུ༑ སྔ་མ་ནི་འཇིག་རྟེན་པའི་སྒོམ། འདི་ནི་འཇིག་རྟེན་ལས་འདས་པའི་སྒོམ། སྔ་མ་
དོན་དམ་བཏགས་པ་བ། འདི་ནི་དོན་དམ་མཚན་ཉིད་པ། སྔ་མ་ཉམས་ཀྱི་ལྷག་
མཐོང་། འདི་ནི་རྟོགས་པའི་ལྷག་མཐོང་། སྔ་མ་ཞི་གནས། འདི་ནི་ལྷག་མཐོང་།
སྔ་མ་སེམས་ཀྱི་རང་བཞིན། འདི་ནི་སེམས་ཀྱི་ངོ་བོ། སྔ་མ་རྣམ་པར་མི་རྟོག་པའི་
སྒོམ། འདི་ནི་རྣམ་པར་མི་རྟོག་པའི་ཡེ་ཤེས། སྔ་མ་མོས་པས་སྤྱོད་པའི་ས། འདི་ནི་
ནུས་པ་སྐྱེད་པའི་ས། སྔ་མ་རྗེས་དཔག་གི་ཚད་མ། འདི་ནི་ཤེས་རབ་ཀྱི་དངོས་གཞི་
ཡིན་ཚུལ་སོགས་མང་དུ་གསུངས་པའི་དོན། གཞིའི་གནས་ལུགས་གདོད་མའི་དབྱིངས་
རང་བཞིན་གྱིས་རྣམ་པར་དག་པ། འཁོར་འདས་གང་གིའང་མ་རེག འདུས་མ་བྱས་
པའི་སེམས་ཀྱི་ངོ་བོ་སྟོང་ཉིད་སྤྲོས་པའི་མཐའ་ཐམས་ཅད་དང་བྲལ་བ་དེ་རྟོགས་པའི་
དུས༑ དཔེར་ན་ཐེ་ཚོམ་བྲལ་བ་མ་དང་བུ་འཕྲད་པ་ལྟ་བུའི་རིག་པ་ཆོས་སྐུའི་ངོ་བོ་
རྟེན་མེད་གཅེར་བུ་ཟང་མར་བུད་དེ། གོལ་ཤོར་གྱི་འཕྲང་ཐམས་ཅད་དུས་གཅིག་ཏུ་
ཆོད་དེ། འཁོར་བའི་སྡུག་བསྔལ་ལས་གྲོལ་ནས་ཕྱིར་མི་ལྡོག་པ་སེམས་ཉིད་ཆོས་
སྐུའི་གཏན་སྲིད་ཟིན་པ་ནི། རྒྱལ་པོའི་བུ་ལ་རྒྱལ་སྲིད་ཕོག་པ་བཞིན་དུ། བླ་མ་ལ་
སངས་རྒྱས་དངོས་སུ་མཐོང་ཞིང་མི་ལྡོག་པའི་དད་པ་གཏིང་ནས་སྐྱེ། སེམས་ཅན་ལ་
-238 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བྱམས་སྙིང་རྗེ་བཅོས་མིན་དམིགས་མེད་ཕྱམས་གདལ་ཏེ། བླ་མ་དང་སེམས་ཅན་
རང་སེམས་སོགས་གཉིས་རྟོག་གི་མཚན་མ་ཐམས་ཅད་གཉིས་མེད་ཀྱི་ངང་དུ་ཡུལ་
ཡུལ་ཅན་བསྒོམ་བྱ་སྒོམ་བྱེད་དང་བྲལ་བའི་གུ་ཡངས་བློ་བདེའི་དགའ་བ་གཏིང་ནས་
སྐྱེ་ཞིང་། སྔར་གྱི་གོ་མྱོང་རྟོགས་པའི་གཟུང་འཛིན་གྱི་རྟོག་པ་བྱ་ལམ་རྗེས་མེད་དཔེས་
མཚོན་དུ་མེད། ཚིག་གིས་བརྗོད་དུ་མེད། བློས་གཞལ་དུ་མེད། སྣང་བཏགས་ཀྱི་
ཆོས་ཐམས་ཅད་སེམས་སུ་ཤེས་ཤིང་། སེམས་སྟོང་པ་སྤྲོས་པ་དང་བྲལ་ནས་ཤེས་
བྱའི་ཡུལ་ལས་འདས་པས་ཐ་སྙད་ཀྱི་གདགས་གཞི་མ་གྲུབ། བློ་དང་ཡིད་ཀྱི་ཡུལ་དུ་
བྱར་མེད་བཏུབ་པས་ཡུལ་མེད་དུ་རང་ངོ་ཤེས་པ་ལ་འཛིན་མེད་ཀྱི་སྒྲོ་འདོགས་ཆོད་
པ་ནི་སྤྲོས་བྲལ་གྱི་ངོ་བོ་མཐོང་བའོ། །ཞེས་ལུང་གིས་རྒྱབ་སྐྱོར་བཅས་གསུངས་འདུག་
གཉིས་པ་བྱེ་བྲག་ཆུང་འབྲིང་ཆེ་གསུམ་དུ་དབྱེ་བ་ལ། མདོར་བསྟན་པ། རྒྱས་བཤད་
གཉིས་ལས། དང་པོ་ནི། བྱ་བྲལ་བས། རྟོགས་དང་གོམས་དང་མཐར་ཕྱིན་ཆུང་
འབྲིང་ཆེ། །ཞེས་པས། སེམས་ཀྱི་ངོ་བོ་སྟོང་ཉིད་སྤྲོས་པའི་མཐའ་ཐམས་ཅད་དང་
བྲལ་བ་དང་པོ་རྟོགས་ཏེ། ངེས་ཤེས་སྐྱེ་བའི་ཆ་ནས་སྤྲོས་བྲལ་ཆུང་ངུ་། དེ་ལ་དྲན་པ་
ཡེངས་མེད་ཀྱི་ངང་དུ་བསྒོམས་པས་སྤྲོས་བྲལ་རང་སྐབས་ཀྱི། མཆན། སྤང་བྱ་ཕྲ་
རགས་རྣམས་རིམ་པར་ཆོད་ཅིང་། རྟོགས་པའི་དོན་ལ་གོམས་འདྲིས་བརྟན་གསུམ་
ཐོབ་པ་ནི་འབྲིང་པོ། བརྟན་པ་ཐོབ་ནས་གདིང་དུ་གྱུར་ཏེ་ཕྱི་ནང་གི་ཆོས་ཐོས་བསམ་
ཐམས་ཅད་ལ་སྒྲོ་འདོགས་ཆོད་པ་ནི་ཆེན་པོའོ། །ཕར་ཕྱིན་གྱིས་མཐོང་ལམ་དང་
མཚུངས་པར་སྟོན་པས་མིང་དེ་སྐད་དུ་བཏགས་པ་མཐོང་ལམ་གྱི་རྣལ་འབྱོར་ཆུང་
འབྲིང་ཆེ་གསུམ་ལས། དང་པོ་ཆུང་ངུའི་རྣལ་འབྱོར་ནི། གྲོལ་ཏིག་ལས། མཁན་པོ་
ཉིད་དང་གནས་ཉམས་དེ་དག་ཡུལ་ཕུད་ནས༔ སེམས་མེད་སྟོང་པ་དྲི་མེད་མཁའ་ལྟར་
རྟོགས་པ་ནི༔ མཐོང་ལམ་ཆུང་ངུའི་རྣལ་འབྱོར་ཞེས་བྱ་དེ་ཉིད་ཡིན༔ ཞེས་སྔར་གྱི་
རྩེ་གཅིག་པའི་རྣལ་འབྱོར་དེ་ཟབ་ཟབ་དང་གོ་བ་སྐམ་པོ་ལ་མ་ལུས་པར་རིག་པ་ལ་
-239-



1:| དེ་ལྕེ་བཙུན་སྙིང་ཐིག་
ངར་ཆ་བཏགས་ཏེ་བསྒོམས་པས་གནད་དུ་སོང་ན། རང་གི་མོས་གུས་དང་། བླ་མའི་
རྣལ་འབྱོར་གྱི་ནུས་པས་ཆན་ལ་ཕབས་བཏབ་པ་ལྟ་བུ་ལས། གུ་ཡངས་ལྟོ་འཚོལ་གྱི་
སླད་དུ་མ་ཡིན་པར། སྐབས་འདིར་སྙིང་ཐག་པ་ནས་སེང་གེ་རི་སུལ་འགྲིམ་པ་ལྟར་
དུར་ཁྲོད་དུ་ཉུལ་བའི་སྤྱོད་ཡུལ་ཟབ་མོ་ལྷོངས་འཚུབས་འཇིགས་སྐྲག་ལ་སོགས་པ་
དེ་མ་ཐག་པའི་རྐྱེན་གྱིས། སྔར་གཉེན་པོའི་གཅུན་པས་སྒོམ་གསལ་སྟོང་ཙམ་དུ་ཁས་
ལེན་དང་དམིགས་གཏད་ཡོད་པའི། བདེ་བདེ་མོ་སྤྲོ་སྤྲོ་མོ་སྒོམ་བྱེད་ཀྱི་མཁན་པོ་
དང་ཞི་གནས་ཀྱི་མྱོང་བ་སྦྲང་མ་རྩི་ལ་འབྱར་བ་ལྟ་བུ་དེ་གཏན་ཡལ་དུ་སོང་ནས། ཤེས་
པའི་ངོ་བོ་གསལ་ལ་རྟོག་མེད་ཀྱི་ངང་དུ་འཁོར་འདས་ཀྱི་ཆོས་ཐམས་ཅད་རང་སར་
དག ཡོད་མེད་རྟག་ཆད་ལ་སོགས་པའི་ཁས་ལེན་དང་བྲལ་བ་ནམ་མཁའི་དཀྱིལ་ལྟ་
བུ་ཞིག་འཆར་བ་དེ་ལ་མ་ཧཱ་མུ་དྲ་པས་སྤྲོས་བྲལ་ཆུང་ངུར་བརྟགས། འདིའི་ཚེ་ཐོས་
པ་ཉུང་བ་དང༌། བླ་མ་དམ་པས་མ་ཟིན་པ་རྣམས་སྔར་གྱི་བདེ་གསལ་མི་རྟོག་པའི་
ཉམས་དེ་ཡལ་བས། ངའི་སྒོམ་བོར་བའམ་སྙམ་ནས་ཙབ་ཙུབ་བློ་མང་ཅི་ཡང་དྲན་
ཞིང་ཡི་མུག་སྐྱེ་བའང་འདུག་གོ །རློམ་པ་ཆེ་བ་དག་སྒོམ་མེད་ཨང་དེ་འདི་ཁ་ཡིན་
སྙམས་ཏེ་འགྲོ་དོན་ལ་རིངས་པས་གཡེང་བས་ཁྱེར་བའང་འདུག་གོ །དེའི་ཚེ་དེ་དག་
གེགས་སུ་ཤེས་པར་བྱས་ཏེ་སེམས་ཞུམ་པ་དང་ཁེངས་པའི་ཕྱོགས་ལྟུང་གཉིས་ཀ་
སྤངས་ནས་ད་ལྟའི་དྲན་པ་དེ་ཁས་སྒོམ་གོ་ཆོད་པར་བྱའོ། །འདི་ཤེས་པའི་ངར་གདངས་
བྲལ་བའི་ལུང་མ་བསྟན་གྱིས་གཏད་མེད་དང་མ་ནོར་བ་གལ་ཆེ་བ་ཡིན་ནོ་གསུངས་
གཉིས་པ་རྒྱས་སྤྲོས་ཀྱི་གོ་བ་བཤད་པ་ལ་རྣལ་འབྱོར་བཞི་རིམ་པས། ཡང་། ཆུང་ངུ་
རིག་སྟོང་ལམ་སློང་ངེས་ཤེས་སྐྱེ། །ཞེས་པས། སྤྲོས་བྲལ་ཆུང་ངུ་ནི་བདག་མེད་གཉིས་
ཀྱི་དོན་མངོན་སུམ་དུ་རྟོགས་པར་འདོད་ལ། འོག་མ་རྩེ་གཅིག་པའི་དུས་ཀྱི་གསལ་
སྟོང་ཕྱོགས་གཅིག་པ་དེ་ངེས་ཤེས་མྱོང་ཞེན་གྱི་དྲི་མ་རགས་པ་དང་བཅས་པའི་ཟག་
བཅས་ཀྱི་ཉམས་ཡིན། འདིར་ཉམས་ཞེན་གྱི་དྲི་མ་རགས་པ་དག་ཅིང་སེམས་ཀྱི་ངོ་
-240-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བོ་སྟོང་ཉིད་སྤྲོས་མཐའ་དང་བྲལ་བ་རྟོགས་པས་ན། ཟག་མེད་ཀྱི་ལྷག་མཐོང་ཡུང་
པོ་ལྔ་བྲལ་གྱི་རྟོགས་པ་ཡིན་གསུངས། དེའང་དངོས་པོའི་ངོ་བོ་མེད་པས་གཟུགས་
ཀྱི་ཕུང་པོ་དང་བྲལ། མྱོང་རེག་འཛིན་པ་དག་པས་ཚོར་ཕུང་དང་བྲལ། ཐ་སྙད་ཀྱི་
གཏད་སོ་མེད་པས་འདུ་ཤེས་ཀྱི་ཕུང་པོ་དང་བྲལ། ཀུན་སྦྱོར་གྱི་སེམས་པ་མེད་པས་
འདུ་བྱེད་ཀྱི་ཕུང་པོ་དང་བྲལ། ངེས་ཤེས་ཡུལ་འཛིན་དང་བྲལ་བས་རྣམ་ཤེས་ཀྱི་ཕུང་
པོ་དང་བྲལ་བར་རྟོགས་པ་ནི་སངས་རྒྱས་ཀྱི་དགོངས་པ་རྣལ་འབྱོར་པས་རང་དོན་
མཆན། མངོན་སུམ་དུ་བྱས་པ་ཡིན། དེ་ལྟར་རྟོགས་པའི་ངོ་བོ་ལ་གཞི་ལམ་འབྲས་
གསུམ། ལྟ་སྒོམ་སྤྱོད་གསུམ། གོ་མྱོང་རྟོགས་གསུམ། འཁོར་འདས་ལམ་གསུམ།
སྣང་རིག་སྟོང་གསུམ་སོགས་ཤེས་བྱར་བཏགས་པ་རྣམས་ངོས་བཟུང་གི་མཐའ་ཐམས་
ཅད་དང་བྲལ་ཏེ་སྟོང་པས་ན་སྐྱེ་བའི་མཐའ་དང་བྲལ། སྟོང་ཆད་མིན་པའི་སེམས་ཉིད་
སྟོང་པའི་རང་མདངས་རང་རིག་རང་གསལ་བས་འགགས་པའི་མཐའ་དང་བྲལ། དེ་
དག་གསལ་རིག་མ་འགགས་པས་ཆད་པའི་མཐའ་དང་བྲལ། ངོ་བོ་སྟོང་པའི་རྟག་
པའི་མཐའ་དང་བྲལ། རིག་སྟོང་དབྱེར་མེད་པས་ཐ་དད་ཀྱི་མཐའ་དང་བྲལ། གཉིས་
མེད་ཟུང་འཇུག་གི་ཐ་སྙད་ཀྱང་མེད་པས་གཅིག་པུའི་མཐའ་དང་བྲལ། དེ་ལྟར་མཐའ་
བྲལ་ཆེན་པོ་དེ་འདས་པའང་མ་ཡིན། མ་འོངས་པའང་མ་ཡིན། ད་ལྟ་བའང་མ་ཡིན།
གང་ནས་ཀྱང་མ་འོང་བས་འོང་བའི་མཐའ་དང་བྲལ། གང་དུའང་མི་འགྲོ་བའི་འགྲོ་
བའི་མཐའ་དང་བྲལ། གར་ཡང་མི་གནས་པས་གནས་པའི་མཐའ་དང་བྲལ་བའོ། །
མཐའ་བྲལ་གྱི་དོན་དེ་ལ་ངེས་ཤེས་གཏིང་ནས་སྐྱེས་པས་མྱོང་ཞེན་ཉམས་ཀྱི་དྲི་མ་
དང་༑ ངེས་ཤེས་ཡུལ་འཛིན་གྱི་དྲི་མ་ཕྲ་བ་ཡོད། དེ་མ་ཆོད་ཀྱི་བར་དུ་སྤྲོས་བྲལ་ཆུང་
དུ་ཡིན། འདིའི་དུས་སུ་དེ་ཁོ་ན་ཉིད་ལ་རྨོངས་པའི་མ་རིག་པ་སངས་ཀྱང་། ལས་རྒྱུ་
འབྲས་ལ་རྨོངས་པའི་མ་རིག་པ་མ་སངས། སྟོང་པ་ཉིད་ཀྱི་དོན་རྟོགས་ཀྱང་སྣང་ཆའི་
རྟེན་འབྲེལ་མ་གོ་བས། སྟོང་ཉིད་ཀྱི་དོན་ལ་ངེས་ཤེས་ཧ་ཅང་ཐལ་ཆེ་བས། དགེ་སྡིག་
གི་རྒྱུ་འབྲས་འཁོར་འདས་ལམ་གསུམ་གང་ཡང་མ་གྲུབ། ཐམས་ཅད་སྟོང་ཉིད་ཡིན་
-24] -



། ལྕེ་བཙུན་སྙིང་ཐིག་ 7)
སྙམ་དུ་ལས་རྒྱུ་འབྲས་ཁྱད་དུ་བསད་ནས་ནག་པོ་ཁ་འབྱམས་བདུད་ལས་རང་གཞན་
ཕུང་ལ་སྦྱོར་བ་ནི། སྟོང་ཉིད་ཤེས་བྱའི་གཤིས་ལ་ཤོར་བའམ། སྟོང་པ་ཕྱལ་ཆད་ལྟ་
བའི་བདུད། ཅེས་པའམ། སྟོང་ཉིད་ཐལ་དྲག་ཆད་པའི་མཐའ་རུ་གོལ་བྱ་བའང་དེ་
ཡིན་པས་སྤང་བྱར་ངོ་ཤེས་དགོས། སེམས་ཉིད་ངོ་བོ་སྟོང་པའི་གཤིས་ཅི་ཡང་མ་ཡིན་
པའི་གནད་ཀྱིས། རྐྱེན་གྱིས་ཅིར་ཡང་བྱར་བཏུབས་ཏེ། དགེ་བས་མཐོ་རིས་དང་།
མི་དགེ་བས་ངན་སོང་། གནས་ལུགས་རྟོགས་པས་སངས་རྒྱས། མ་རྟོགས་པས་འཁོར་
བར་འཁྱམས་པ་སོགས། སྤྱོད་ཡུལ་མི་འདྲ་བ་སྣ་ཚོགས་པའི་རྐྱེན་གྱིས་བསྒྱུར་བས་
སེམས་ཉིད་འགགས་པ་མེད་པའི་རང་སྣང་སྣ་ཚོགས་སུ་སྣང་བའོ། །རྣལ་འབྱོར་པ་
ཉམས་རྟོགས་ཀྱི་གདིང་ཆེན་པོ་དང་ལྡན་ཡང་ལས་ལ་དབང་མ་ཐོབ་ཀྱི་བར་དུ་རྒྱུ་
འབྲས་ཕྲ་ཞིང་ཕྲ་བ་ནས་སྤང་བླང་མ་བྱས་ན་རྣམ་རྟོག་མ་ཟད་བར་དུ་ལས་ཡོད་པས་
རྒྱུ་འབྲས་ལ་ཡིད་ཆེས་པ་གལ་ཆེ། རྟག་ཆད་སོགས་ཞེན་འཛིན་ཕྲ་བའི་ཕྲ་བ་དང་
ཡང་ཕྲས་བཅིང་བ་མངོན་གྱུར་མེད་པས། དེའི་ཕྱིར་མཉམ་རྗེས་ཐམས་ཅད་དུ་རགས་
གཅུན་ཕྲ་གཅུན་ངར་གཅུན་དབྱིངས་གཅུན་གྱི་ངང་དུ་བསྒོམས་པས་ན། སྤྲོས་བྲལ་
ཞེས་པའི་དོན་པོ་རྟག་ཆད་ཀྱི་མཐར་མ་ལྷུང་བས་མཐའ་དང་བྲལ་བ་མི་རྟོགས་པ།
སྟོང་པའི་རང་མདངས་རང་རིག་རང་གསལ་བ་ནི་གསལ་བ། གསལ་སྟོང་དབྱེར་མེད་
གཟུང་འཛིན་སྤྲོས་མཚན་ལས་འདས་པ་ནི་བདེ་བའོ། །དེ་ལྟར་སོ་མ་མ་བཅོས་ལྷུག་
པ་གསུམ་གྱི་ངང་དུ་གཉུག་བསྲིངས་ཤིང་བསྒོམ་པ་ནི་མཉམ་བཞག ད་དུང་དྲན་པ་
ཡེངས་ན་རྗེས་ཐོབ་ཏུ་འགྲོ་ཡང་རྗེས་ཤེས་ཀྱི་རྟོག་པ་སྒྱུ་མ་ལྟར་ཤར་བ་ནི་སྤྲོས་བྲལ་
གྱི་རྗེས་ཤེས་སུ་འདོད་ཀྱང་། རྗེས་ཤེས་སྤྲོས་བྲལ་མཉམ་བཞག་དུས་ལྟར་མ་ཤར་
བ་ལ་ངོ་མ་ཤེས་པའི་དྲི་མ་དཔེར་ན་མི་འགྲོ་ཤུལ་དུ་མི་རྗེས་དོད་པ་བཞིན། མཉམ་
བཞག་སྟོང་ཉིད་ལ་རྗེས་ཤེས་སྒྱུ་མར་ཤར་བ་ནི་རྗེས་ཤེས་མཚན་ཉིད་པ་མིན་པའི་
རྟགས་སུ། དྲན་པས་ཟིན་ན་མཉམ་བཞག་གི་ཐོག་ཏུ་ཕོག་འགྲོ་བ་དེ་མཉམ་བཞག་
ཀྱང་མཚན་ཉིད་པ་མ་ཡིན། སྤྲོས་བྲལ་མཉམ་རྗེས་འདྲེས་དགོས་ཟེར་བའི་དོན་ཡང་
- 242 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
དེ་ཡིན་པར་འདུག སྐབས་སྐབས་སུ་རྗེས་ཤེས་ཨ་འཐས་ཕལ་ཆེར་དྲན་པས་ཟིན་
དུས་གསལ་སྟོང་དུ་ཤར་བ་དེ་རྩེ་གཅིག་གི་དུས་སུ་མཉམ་བཞག སྤྲོས་བྲལ་གྱི་རྗེས་
ཤེས་ཙམ་དུ་འདོད་པས་ཉམས་ཐོག་ཏུ་མི་ཤོར་བར་རྡོ་རུས་འཕྲོད་པ་གལ་ཆེ། ནང་
རྟོག་གང་རུང་ཐོལ་གྱིས་ཤར་ཚེ་རང་ཁར་མི་གཏོང་བར་རང་ངོར་བལྟས་པས་ངོ་བོ་
རང་སྟོང་དུ་ཤར་བ་ལ་རགས་གཅུན་ཞེས། དེའི་ངང་ལ་ཀློད་ཅིང་གཅུན་པས་སྟོང་
འཛིན་གྱི་ཞེན་པ་གཅོད་པ་ཕྲ་གཅུན་ཞེས། ཞེན་མེད་ཀྱི་སྟོང་ཉིད་སྤྲོས་བྲལ་དེ་ལ་ངར་
བཏོན་ནས་རྡོ་རུས་སྤྲོད་པ་ངོར་གཅུན་ཞེས། དེ་ལྟར་གཅུན་ལྷོད་གཉིས་སྤེལ་ཞིང་
བསྒོམས་པས་གོམས་འདྲིས་བརྟན་གསུམ་བྱེད་པ་ལ་དབྱིངས་གཅུན་ཞེས། དེ་ལས་
དྲན་པ་ཡེངས་ནས་རྗེས་ཤེས་ཀྱི་རྟོག་པ་རང་ཁར་སོང་ན་སྐྱོན། རང་ངོ་ཤེས་ན་ཡོན་
ཏན༑ ཨ་འཐས་སུ་ཤོར་ན་སྐྱོན། སྒྱུ་མར་ཤར་ན་ཡོན་ཏན་ནོ། །གོང་གི་གཅུན་ལུགས་
བཞི་འདི་རྩེ་གཅིག་ཆུང་ངུ་ནས་བཟུང་སྒོམ་མེད་ཆེན་པོའི་བར་མེད་དུ་མི་རུང་བའི་
གདམས་པ་ཁྱད་པར་ཅན་ཡིན་འདུག དེ་ཡིན་ཚུལ་ཤེས་ན་ལྟ་སྒོམ་ལམ་ཁྱེར་གྱི་སྤྱོད་
པ་ཞེས་གྲགས་པ་འདི་ཁོ་ནར་ངེས་པས་སོ། །དེ་ཕྱིར་དྲན་པ་སྐད་ཅིག་ཀྱང་ཡེངས་པ་
མེད་པར་བསྒོམས་པས་ངོ་ཤེས་པ་ནི་ཆུང་ངུའོ། ། 1 :: 1:
གཉིས་པ་ཕར་ཕྱིན་འབྲིང་པོའི་རྣལ་འབྱོར་ནི། གྲོལ་ཏིག་ལས། སྟོང་འཛིན་ཡིད་ཆོས་
ཉམས་ཀྱི་དྲི་མ་དེ་བུད་ཅིང་༔ གང་ཤར་དྲན་རྟོག་ཡུལ་མེད་རྩ་བྲལ་རྟོགས་པ་ནི་
མཐོང་ལམ་འབྲིང་པོའི་རྣལ་འབྱོར་ཞེས་བྱ་དེ་ཉིད་ཡིན༔ ཞེས་པས། སྔར་གྱི་གསལ་
སྟོང་ནམ་མཁའི་དཀྱིལ་ལྟ་བུ་ཡོད་མེད་རྟག་ཆད་ཀྱི་མཐའ་ལས་འདས་པ་དེ་ལ་ངེས་
ཤེས་སྐྱེས་པའི་སྟོང་འཛིན་ཕྲ་མོ་ཡོད་པ་དེ་སྦྲུལ་གྱི་ཤུན་པ་ལྟར་བུད། རྟོག་པ་གང་
ཤར་ལ་རྩེར་འཛིན་གྱི་དྲན་པས་རྒྱས་འདེབས་བྱེད་མ་དགོས་པར་རྣམ་རྟོག་རང་སྟོང་
གཞི་མེད་རྩ་བྲལ་དུ་ཤར་བ་ཞིག་འོང་། འདི་ནི་དྲན་པ་ཙམ་གྱིས་ངོ་བོར་ཁྲེལ་གྱིས་
འགྲོ༈ དྲན་པས་གསལ་མ་ཐེབས་ན་ཐ་མལ་པ་དང་ཁྱད་མེད་པས། འདིའི་ཚེ་མ་ཡེངས་
མི་སྒོམ་ལ་ལྟ་བའི་མཐིལ་བཅོལ་བ་ཡིན་ལ་མ་ཧཱ་མུ་དྲས་སྤྲོས་བྲལ་འབྲིང་པོར་བཏགས་
• 243-



དེ་ལྕེ་བཙུན་སྙིང་ཐིག་བཀ༽
སོ༑ ༑ཞེས་གསུངས། རྣལ་འབྱོར་བཞི་རིམ་པས། ཡང་། འབྲིང་པོ་སྟོང་ཞེན་ངེས་
ཤེས་རིམ་གྱིས་དག །ཅེས་པས་སྤྲོས་པའི་མཐའ་ཐམས་ཅད་དང་བྲལ་བའི་ཆོས་ཉིད་
རང་རྐང་དུ་ཡུལ་མེད་ལྷང་ངེར་སོང་བའི་དུས་ནི་སྤྲོས་བྲལ་འབྲིང་པོ་ཡིན་ལ། མྱོང་
སྣང་རགས་པ་ཆོད་ཀྱང་རྩེ་མོའི་སྐྱོན་ཕྲ་བ་དང་ཕྲ་བའི་ཕྲ་བ་ཡང་ཕྲ་རྣམས། ས་བདུན་
པ་མན་ཆད་ལ་ཡོད་གསུངས། རྩེ་མོའི་སྐྱོན་ནི་མྱོང་སྣང་ཡིན་ཏེ། མཉམ་བཞག་གི་
མྱོང་སྣང་དང་རྗེས་ཤེས་ཀྱི་མཚན་མ་གཉིས་ལ་འདུ། དེའང་སྤྱི་མཚན་ནོར་བའི་མྱོང་
སྣང་༑ རང་མཚན་འཁྲུལ་པའི་མྱོང་སྣང་། རང་མཚན་མ་འཁྲུལ་པའི་མྱོང་སྣང་དང་
གསུམ་ལས། དང་པོ་མུ་སྟེགས་རྟག་ཆད་སྙོམས་འཇུག་དགུ་སོགས་ལོག་རྟོག་དང་
ཕྱོགས་རྟོགས་གོལ་ཤོར་དུ་སོང་བའི་ཉམས་མྱོང་ལ་ཞེན་པའོ། །གཉིས་པ་སྤྱི་མཚན་
ནོར་བའི་གོ་རྟོགས་ཡོད་ཀྱང་ཉམས་མྱོང་གི་ལག་ལེན་འཁྲུལ་པའོ། །གསུམ་པ་ཉམས་
རྟོགས་ལ་ནོར་འཁྲུལ་མེད་ཀྱང་ཞེན་འཛིན་ཕྲ་རགས་ཀྱིས་བཅིངས་པ་རྣམས་སོ། །
དེ་རེ་རེ་ལའང་ཕྲ་རགས་མང་དུ་ཡོད་གསུངས། རྗེས་ཤེས་ཀྱི་མཚན་མ་བཟང་རྟོག་
ངན་རྟོག རྟོག་མེད་ལུང་མ་བསྟན་པ་དང་བཞིར་འདུས་ཀྱང་རེ་རེ་ལའང་ཕྲ་རགས་མང་
དུ་ཡོད་གསུངས། དེ་ལྟ་བུའི་སྤང་བྱ་ཕྲ་རགས་རྣམས་གཅོད་པར་བྱེད་པ་ལ། སྐད་
ཅིག་ཀྱང་ཡེངས་མེད་ཀྱི་དྲན་པས་གང་ཤར་སྐད་ཅིག་མ་རང་ཐོག་ཏུ་ཕྲ་གཅན་ངར་
གཅུན་བྱེད། སྐབས་འདིར་རྐྱེན་དྲག་པོ་དང་འཕྲད་དུས་རྐྱེན་དབང་དུ་ཅུང་ཟད་འགྲོ།
རྐྱེན་མེད་ཀྱི་དུས་སུ་དྲན་པས་ཟིན་ཐོག་ནས་འགྱུ་བ་ཕྲ་རགས་ཐམས་ཅད་སྟོང་ཉིད་
སྤྲོས་བྲལ་གྱི་ངང་ལ་རང་གྲོལ་དུ་འགྲོ་བས་ན་འགྱུ་བ་ལམ་དུ་སློང་བ་ཞེས་པ་ཡིན།
དེ་ལྟར་འགྱུ་བ་ལམ་དུ་སློང་བ་སྤྲོས་བྲལ་འབྲིང་པོའི་སྐབས་འདིར་སྦྱང་དཀའི་ཕྲ་
གནད་རྒྱུད་ཐོག་ཏུ་གབ་པ་རྣམས་ཡོད་པ་དཔེ་དང་བཅས་པ་གསུངས་ཀྱང་། དོན་བླ་
མའི་མན་ངག་གིས་ངོ་མ་སྤྲད་ན་རང་སྟོབས་ཀྱིས་རིག་དཀའོ། །སྤང་བྱ་རགས་པ་
རྣམས་གཅོད་བྱེད་ཀྱི་གཉེན་པོ་རྩོལ་བའི་སྒྲིབ་བྱེད་ཕྲ་མོ་དེ་གང་ཤར་གྱི་སྐད་ཅིག་
མར་རང་ཐོག་ཏུ་ཕྲ་གཅུན་ངར་གཅུན་བྱེད་དགོས་ཀྱང་། སྦྱངས་དཀའི་ཕྲ་གནད་མ་
- 244 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཆོད་ཀྱི་བར་དུ་ཀློད་ཤེས་པ་གལ་ཆེ། གཅུན་ལྷོད་སྤེལ་མ་མ་ཤེས་ན་གཉེན་པོས་རྩོལ་
བའི་སྒྲིབ་བྱེད་འཇུར་བའི་དྲན་པས་འཆིང་ངོ༌། །ཀློད་ཤེས་ན་སྤང་བྱ་རང་གྲོལ་དུ་ངོ་
ཤེས་ནས་ཆོད་ཐུབ་པའོ། །དེའང་རགས་པ་ཆོད་པ་ཙམ་དུ་མི་བཞག་པར་གཅུན་ལྷོད་
སྤེལ་ཏེ་བསྒོམས་པས་གོང་མ་གོང་མའི་ཕྲ་བ་ཡང་ཕྲ་རྣམས་རིམ་པས་སློངས་ཤིང་ཆོད་
ཐུབ། དེ་ལྟར་མ་བྱས་ན་མེ་ཐལ་བས་གཡོགས་པ་བཞིན་སྤང་བྱ་ཟད་པར་ཕྱིན་པའི་
འབྲས་བུ་མཐར་ཕྱིན་མི་འོང་། འོག་མ་འོག་མའི་རགས་པ་རྣམས་ཆོད་པའི་མཐུས་
གོང་མ་གོང་མའི་ཕྲ་བ་རྣམས་རིམ་པས་སློངས་ཤིང་ཆོད་ཐུབ་པས་རྟོགས་པའི་སྒྲོ་
འདོགས་ཐམས་ཅད་ཆོད་ནས་རྟོགས་པ་རྗེན་པར་ཤར་ཏེ་ངེས་ཤེས་ཡུལ་འཛིན་དང་
བྲལ། ཐ་སྙད་ཀྱི་གདགས་ས་མ་རྙེད། བློ་ཡུལ་དུ་བྱར་མ་བཏུབས། ལྟ་སྒོམ་གྱི་ཁས་
ལེན་སྟོར་བས་ཐེ་ཚོམ་འོང་སྟེ། ད་སེམས་ལ་གཏད་སོ་དང་དོན་གྱི་བཞག་ས་འདི་ཡིན་
གཅིག་ཀྱང་མི་འདུག སྒོམ་རྒྱུ་དང་ཉམས་སུ་ལེན་རྒྱུའང་མི་འདུག ཆགས་སྡང་གི་
རྟོག་པ་སོགས་དགག་ནི་མ་ནུས། ལུས་ངག་གི་དགེ་སྦྱོར་ཡང་མེད་པར་ཐལ། གནས་
སྐབས་ཀྱི་རྟགས་ཡོན་ཏན་སྐྱེ་རྒྱུའང་མི་འདུག མཐར་ཐུག་གི་འབྲས་བུ་འདི་ཐོབ་པ་
ཡིན་སྙམ་པའང་མི་འདུག ཅི་ཡིན་འདི་ཡིན་མེད་པ་འདི་བསྒོམས་པས་ཅི་ཕན་སྙམ་
པའི་ཐེ་ཚོམ་སྐྱེ་བ་འོང་། དེའི་དུས་སུ་ཡོན་ཏན་སྐྱོན་དུ་མཐོང་བ་ཡིན་པས་ཐེ་ཚོམ་མི་
བྱ༑ སྔར་གྱི་ཡོད་ཡོད་འདྲ་མོ་རྣམས་སྐྱོན་མ་རུང་པ་ཉམས་རྟོགས་དྲི་མ་ཅན་ཞེས་
དག་བྱ་ཡིན་ཀྱང་དེ་ལ་དགའ་སྤྲོ་ཡང་མི་བྱ། སྐྱོན་མིན་ཡོན་ཏན་ཡིན་པས་སླར་ཉམས་
སུ་ལེན་པ་ལ་བརྩོན་པར་བྱའོ། །དེ་ལྟར་བརྩོན་པས་ཏིང་ངེ་འཛིན་ཇེ་བརྟན་ལ་སོང་
སྟེ་འགྲོ་འདུག་སོགས་སྤྱོད་ལམ་གང་གིས་ཀྱང་མི་གནོད་པ་འདྲ་བ་འོང་བས། དེ་དུས་
ད་ཆོག་སྙམ་ནས་བརྩོན་པ་ཇེ་ལྷོད་ལ་ཤོར་ཉེན་ཡོད་པས། དེར་ཤོར་ན་སྔར་ཡང་
བསྐྱར་གོང་མའི་ཕྲ་དབྱིངས་ཇེ་ཟབ་ནམ་མཁའི་གཏེར་བཞིན་ཐོན་དཀའ་བ་ཟག་མེད་
ཟུག་རྔུའི་ཕྲ་དབྱིངས་གལ་ཆེ་བ་རྣམས་གཟོད་སློངས་ཤིང་ཆོད་དགོས་པས། ཐེ་ཚོམ་
དང་ཡིན་རློམས་རྣམས་སྤངས་ནས་ས་བཅུའི་རྒྱུན་མཐའ་མན་ཆད་ཀྱི་སྒོམ་སྤང་ཕྲ་
- 245 -



ལྕེ་བཙུན་སྙིང་ཐིག་
རགས་རྣམས་ཟད་སར་མ་ཕྱིན་གྱི་བར་དུ་ལེགས་པར་བསྒོམས་ནས་ཏིང་ངེ་འཛིན་
མཐར་བསྐུལ་བ་གལ་ཆེ་ཚུལ་གྱི་ལུང་མང་ངོ༌། ། དལ་བའི་ སྤྱི ་ལོའི་
གསུམ་པ་ཕར་ཕྱིན་ཆེན་པོའི་རྣལ་འབྱོར་ནི། གྲོལ་ཐིག་ལས། སྣང་བ་སེམས་སུ་ཤེས་
ཤིང་སེམས་ཉིད་རྩ་བྲལ་ཡང་ སྟོང་འཛིན་སེམས་ཀྱི་དྲི་མ་ཕྲ་མོ་ཡོད་པ་ནི་ མཐོང་
ལམ་ཆེན་པོའི་རྣལ་འབྱོར་ཞེས་བྱ་དེ་ཉིད་ཡིན༔ ཞེས་པས། འདི་ལྟར་རྟོག་པས་བརྟགས་
པའི་ཚེ་སྣང་བ་སེམས་ཀྱི་ཆོ་འཕྲུལ་དུ་གོ་ནས་སེམས་སྣང་ཐོག་ཏུ་བཞག་པས་སྣང་
སེམས་ཡུལ་མེད་རྩ་བྲལ་དུ་གྲོལ་ཞིང་། རང་ངོར་སྟོང་འཛིན་ཞིག་པ་ལྟར་སྣང་ཡང་
ལམ་གོང་མས་གཞལ་ན་རིག་པ་ལ་སེམས་ཀྱི་དྲི་མས་སྦགས་པའི་སྟོང་འཛིན་ཕྲ་མོ་
ཡོད་ལ། རྫོགས་ཆེན་སེམས་སྡེ་པས་ཏིང་འཛིན་ལ་བྱིང་རྒོད་ལ་སོགས་པའི་རྐྱེན་གྱིས་
མི་གནོད་པར་བཤད་པ་དང་མཚུངས། འདི་ལ་ཐུགས་དམ་གྱི་ངོ་བོ་བྱ་རྒྱུ་གང་ཡང་
མེད་ཅིང་གནད་དུ་སོང་ན་ཡིད་ཀྱི་རྣམ་ཤེས་གནས་འགྱུར་བས། ཆེད་དུ་བསྒོམ་པས་
མྱོང་རྒྱུ་དང་བྲལ་ཡང་། ལྷུན་གྲུབ་ཀྱི་དྲན་པས་མ་བསྐྱང་ན་བྲལ་ཐོབ་ཤིན་ཏུ་ཆེ་བ་
ཡོད་དོ། །དེ་ལྟ་ནའང་སྦྱོར་བཞིའི་བཤད་པ་གཞན་དག་ནས་འདི་ལ་མ་བསྒོམས་ཀྱང་
ཡེངས་འཁྲུལ་མེད་པ་དང༌། རྨི་ལམ་དུའང་མི་འབྲལ་བར་འཆད་ཀྱང་རང་གཞུང་
འདི་ནས་སྒོམ་ལམ་ཆེན་པོའི་སྐབས་སུའང་མཚན་འཁྲུལ་ཡོད་པར་བཤད་ཅིང་།
རང་གི་མྱོང་བ་དང་ཡང་མ་འབྱོར་བས་བཏང་སྙོམས་སུ་བཞག་གོ །དེ་ཅིའི་ཕྱིར་སྙམ་
ན༑ ལྷུན་གྲུབ་ཀྱི་དྲན་པ་ལ་ཉིན་མཚན་ཁོར་ཡུག་ཏུ་ལ་བཟླ་བ་དྲི་མ་མཐའ་དག་ལས་
རྣམ་པར་གྲོལ་བ་སངས་རྒྱས་ཁོ་ནའི་སྐབས་ལས་གཞན་དུ་མ་ཡིན་ཏེ། ཕར་ཕྱིན་ཐེག་
པར་མ་དག་པ་སེམས་ཅན་གྱི་རིགས། དག་པ་བྱང་ཆུབ་སེམས་དཔའི་རིགས། ཤིན་
ཏུ་དག་པ་དེ་བཞིན་གཤེགས་པའི་རིགས་ཞེས་གནས་སྐབས་ཀྱི་སྒོ་ནས་དབྱེ་སྟེ། ས་
ལམ་གོང་འོག་གི་རིམ་པས་མིང་འདོགས་ཐ་དད་དུ་བཞག་པའི་ཕྱིར་ཏེ། འགྲོ་བའི་
ཁམས་ལ་བདེ་གཤེགས་སྙིང་པོ་ཡོད་པ་གཞིར་བཞག་ནས་བྲལ་བྱའི་དྲི་མའི་དཔེ་
ཡང་མགོན་པོ་བྱམས་པས་རྒྱུད་བླ་མར་འཆིང་བ་ཐ་དག་གིས་བཅིངས་པའི་སོ་སོའི་
- 246 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
སྐྱེ་བོ་པདྨ་དང༌། སྦྲང་མ་དང་། སྦྱིན་པ་དང་། འདམ་རྫབ་ཀྱི་སྦུབས་ན་སངས་རྒྱས་
གཏུམས་པའི་དཔེ་དང་། ཉན་རང་དགྲ་བཅོམ་པའི་རྒྱུད་ལ་ཡོད་པའི་མ་རིག་པས་
སྙིང་པོ་བསྒྲིབས་པ་ས་འོག་གི་དབུལ་པོའི་གཏེར་གྱི་དཔེས་བསྟན་པ་དང་། སློབ་པ་
སོ་སོའི་སྐྱེ་བོའི་རྒྱུད་ལ་ཡོད་པའི་ཐེག་ཆེན་མཐོང་སྤང་གི་དྲི་མ་རགས་པ་དང་། འཕགས་
པའི་རྒྱུད་ཀྱི་སྒོམ་སྤང་གི་དྲི་མ་ཕྲ་བ་ལྷན་སྐྱེས་བལྟར་མི་མངོན་པའི་ཁྱད་དོ། །མཆན།
གཉིས་ནི། ཤུན་ལྤགས་དང༌། གོས་ཧྲུལ་གྱི་དཔེས་བསྟན་པ་ཡིན་ལ། ཁྱད་པར་
སྐབས་འདིར་བདེན་མཐོང་བའི་ལམ་དུ་བྱེད་པས་སར་གནས་ཀྱི་ས་བཅུའི་དྲི་མའང་
མ་དག་ས་བདུན་མན་ལ་བརྟེན་པའི་དྲི་མ་དང་། དག་པ་ས་གསུམ་ལ་བརྟེན་པའི་དྲི་
མ་ནི། མངལ་དང་འདམ་གྱི་གསེར་དཔེ་གཉིས་ཀྱིས་བསྟན་པའི་ཕྱིར་ཏེ། དེ་སྐད་དུ།
ས་བདུན་ལ་བརྟེན་དྲི་མ་ནི། །མངལ་སྦུབས་དྲི་མ་དག་དང་མཚུངས། །མངལ་སྦུབས་
བྲལ་འདྲ་མི་རྟོག་པའི། །ཡེ་ཤེས་རྣམ་པར་སྨིན་པ་བཞིན། །ས་གསུམ་རྗེས་འབྲེལ་
དྲི་མ་རྣམས། །ས་འདམ་གོས་བཞིན་ཤེས་བྱ་སྟེ། །བདག་ཉིད་ཆེན་པོ་རྡོ་རྗེ་ལྟའི། །
ཏིང་ངེ་འཛིན་གྱི་གཞོམ་བྱ་ཡིན། །ཞེས་སོ། །དེ་ལྟར་སྐབས་འདིར་མཐོང་ལམ་གྱི་
བརྡ་ཆད་བཞག་པའང་ཕར་ཕྱིན་ཐེག་པའི་སྐབས་སུ་བྱང་ཆུབ་ཀྱི་ཡན་ལག་བདུན་
བསྒོམས་པས་ཆོས་ཀྱི་མིག་རྡུལ་དང་བྲལ་བ་ཐོབ་ཅེས་པ་དང་མཚུངས་ལ། དེའི་ཚེ་
འཇིག་རྟེན་ལས་འདས་པའི་ཡེ་ཤེས་ཐོག་མར་ཐོབ་པས་དགའ་བ་རྒྱ་ཆེན་པོ་སྔོན་
བས་ཆེས་འཕགས་པ་ཐོབ་པས་ས་དང་པོ་རབ་ཏུ་དགའ་བ་ཞེས་བྱ་ཞིང་། འདིའི་ལམ་
རྟགས་སུའང་རྗེས་ཐོབ་ལ་དགའ་སྤྲོའི་སྣང་བ་དཔག་ཏུ་མེད་པ་འཆར། ཐམས་ཅད་
མཁྱེན་པའི་ཉེ་རྒྱུ་ཤེས་རབ་ཀྱི་རལ་ཁ་བྱེ་བ་སོགས་ངེས་པར་འབྱུང་བས་མཐོང་ལམ་
མངོན་དུ་བྱས་ཏེ་ས་དང་པོ་ནོན་པའི་འགྱུར་རྩི་བ་ཡིན་ནོ། །འོ་ན་ཡོན་ཏན་གྱི་ཁྱད་
པར་དུས་སྐད་ཅིག་མ་ལ་སངས་རྒྱས་བརྒྱའི་ཞལ་བལྟ་བ་ནས། ལུས་རེ་རེ་ལའང་
འཁོར་ཕུན་སུམ་ཚོགས་པ་བརྒྱ་བརྒྱས་བསྐོར་བ་སྟོན་པའི་བར་གྱི་ཡོན་ཏན་བརྒྱ་ཕྲག་
བཅུ་གཉིས། སྤྱན་དང་མངོན་ཤེས། སྐྱེ་འཆི་རང་མཚན་པ་མེད་ཅིང་། འཛམ་བུའི་
-247-



ལྕེ་བཙུན་སྙིང་ཐིག་གི་
གླིང་གི་རྒྱལ་པོའི་སྐྱེ་བ་འཛིན་ནུས་པ་ལ་སོགས་པའི་ནུས་པ་མངོན་གྱུར་དུ་མེད་པས་
སོ་སྙམ་ན། རྫོགས་པ་ཆེན་པོའི་རྒྱུད་ནས་ཁྱུང་ཕྲུག་སྒོ་ངའི་སྤུབས་ནས་རྩལ་རྫོགས་
ཏེ་སྒོ་ངའི་རྒྱ་ལས་གྲོལ་མ་ཐག་འཕུར་བ་ལ་ཆགས་ཐོགས་མི་མངའ་བ་དང་། བྱ་ཕྲན་
སྒོང་རྒྱ་ལས་གྲོལ་ནས་ཀྱང་ཡུན་རིང་པོར་ཚང་དུ་བསྐྱེད་བསྲིང་བྱའི་དཔེས་བསྟན་ཏེ།
ཕར་ཕྱིན་དུ་བསྐལ་པ་གྲངས་མེད་ལ་སོགས་པར་ལམ་ལ་ཞུགས་ནས་ཅི་ཞིག་ན་འབྲས་
བུ་མངོན་གྱུར་དུ་བྱ་བ་དང་། རྡོ་རྗེ་ཐེག་པའི་སྐབས་སུ་སྤངས་རྟོགས་ཀྱི་ཡོན་ཏན་
ཐམས་ཅད་སྒོམ་ཆེན་གྱི་ལུས་རྒྱའི་སྦུབས་སུ་རྩལ་རྫོགས་ཏེ་ལུས་ཀྱི་སྒོ་ངའི་རྒྱ་ལས་
གྲོལ་མ་ཐག་དག་པ་གཉིས་ལྡན་གྱི་ས་ལ་མིག་འཕྲུལ་ལྟར་བཙན་ས་ཟིན་པའི་ངེས་
པ་འདྲེན་རྒྱུ་ཡོད་པས་ཅིས་ཀྱང་ཡོན་ཏན་དེ་དག་མངོན་གྱུར་དུ་མཐོང་མི་དགོས་སོ། །
འདིའི་ཚུལ་ཞིབ་པ་ནི་མཛོད་བདུན་ལ་སོགས་པ་མན་ངག་གི་བསྟན་བཅོས་རྣམས་
སུ་བལྟའོ། །ཞེས་གསུངས། རྣལ་འབྱོར་བཞི་རིམ་པས། ཡང༌། ཆེན་པོ་ཕྱི་ནང་ཆོས་
ལ་སྒྲོ་འདོགས་ཆོད། །རིག་པ་རྟེན་མེད་གཅེར་བུ་ལྡིང་མར་བུད། །ཅེས་པས། ཉམས་
རྟོགས་ཀྱི་ས་མཚམས་སོགས་ཕར་ཕྱིན་ཐེག་པའི་མཐོང་ལམ་ཆེན་པོ་དང་འདྲ་བས་
ཆེར་སྤྲོས་མ་དགོས་ཀྱང་། འདིར་ཏིང་ངེ་འཛིན་གྱི་མཆོག་དམ་པའི་མདོ་ལས།ལུང་
ཁུངས་འདི་དཔྱད་པ་ཅན་དུ་འདུག་ཀྱང་གོང་འོག་གི་གནད་རྣམས་འདུ་བས་གསུངས་
བཙན་པ་ཞིག་སྣང་། མཚན། འདི་ལ་ནན་གྱིས་མཉམ་པར་བཞག །ཡེང་བ་མེད་
པའི་བརྩོན་འགྲུས་བྱ། །མཚན་མོའི་ཆོས་སྤྱོད་འདིར་མི་བརྟེན། །དབེན་པའི་གནས་
སུ་གཅིག་པུར་འདུག །འདི་ལ་ཐེ་ཚོམ་མི་དགོས་ཏེ། །ད་དུང་འདི་ལ་ཐེ་ཚོམ་འོང་། །
ཉི་མ་ཤར་བ་ཙམ་གྱིས་ནི། །ས་གཞི་དྲོས་པར་མི་ནུས་ཀྱང་། །རིམ་གྱིས་འོད་ཟེར་
རྒྱས་ནས་དྲོས། །ནོར་བུ་ལེན་པ་ཙམ་གྱིས་ནི། །དགོས་འདོད་འབྱུང་བར་མི་འགྱུར་
ཀྱང་། །མཆོད་དང་གསོལ་བ་བཏབ་གྱུར་ན། །དགོས་འདོད་ཐམས་ཅད་འབྱུང་བར་
འགྱུར། །བྱིས་པ་མི་ལས་མ་འདས་ཀྱང་། །སྐྱེས་མ་ཐག་ནས་སྟོབས་ལྡན་མིན། །
རིམ་གྱིས་བསླབས་པས་སྣ་ཚོགས་ཤེས། །དེ་བཞིན་བདེན་པའི་སྟོབས་མཐོང་ཡང་། །
- 248 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
མ་གོམས་ཡོན་ཏན་འབྱུང་མི་འགྱུར། །གོམས་པ་ལས་ནི་མཆོག་ཐོབ་བོ། །ཐུན་མོང་
གྲུབ་ཆེན་བརྒྱད་ལ་སོགས། །འདི་ཀུན་རྟེན་ཅིང་འབྲེལ་བའི་མཐུས། །ང་རྒྱལ་རློམས་
པར་བཅས་པ་ཡིས། །མངོན་པར་ཤེས་པ་ཤར་བས་ཕོངས། །མཆོག་ལ་མ་སླེབས་
དེ་ཡིས་བསྒྲིབས། །ལྷ་སོགས་འགྲོ་བ་མ་ལུས་པ། །ལས་ཀྱི་རྫུ་འཕྲུལ་བསམ་མི་ཁྱབ། །
དེ་ཀུན་ཐར་པའི་རྒྱུར་མ་གསུངས། །འདི་ལ་ས་དང་ལམ་མེད་དོ། །ཉམས་མྱོང་སྐྱེ་
བའི་རིམ་པ་ཡིན། །ཡང་དག་བདེན་རྫུན་ཟད་པ་ལ། །རྟག་དང་མཚན་མ་ག་ལ་ཡོད། །
འོན་ཀྱང་འདི་ལ་ཐེ་ཚོམ་འབྱུང་། །དྭ་ཕྲུག་མ་དང་འཕྲད་ངེས་ཀྱང་། །ད་དུང་མ་ལ་
ཡིད་མི་རྟོན། །ལོ་རྒྱུས་བརྗོད་པས་ངེས་པ་རྙེད། །དེ་བཞིན་རང་ལ་གནས་པའི་དོན། །
གཉུག་མ་ངོས་བཟུང་བྲལ་བ་ལ། །མྱོང་བ་ཅི་ཡང་མེད་པའི་ཕྱིར། །འདི་ལ་ཅི་ལྟར་
ཉམས་སུ་བླངས། །ཐ་མལ་ཤེས་པ་སད་པ་ཙམ། །གུད་ན་ཐོབ་རྒྱུ་ཡང་མི་འདུག །
འདི་ལ་བདེན་པའི་དོན་མཐོང་ཞེས། །རྟོགས་དང་ལྡན་པ་ཅི་ཕྱིར་སྨྲ། །འདི་ལ་ཆགས་
སྡང་ཅི་ཕྱིར་སྐྱེ། །ཉོན་མོངས་རྣམ་རྟོག་ལ་སོགས་པ། །འདི་ཡིས་འགགས་པར་མ་
ནུས་ཞེས། །ཤིན་ཏུ་དྭང་བདེ་གསལ་བའམ། །ཡང་ན་དྲན་པ་འགགས་པར་འདོད། །
བདུད་ཀྱི་འཇུག་སྒོ་དང་པོ་ཡིན། །དེ་ཚེ་མདོ་རྒྱུད་བསྟན་བཅོས་བལྟ། །བླ་མའི་དྲུང་
དུ་སྒྲོ་འདོགས་གཅོད། །རྒྱུན་ཆད་མེད་པར་གསོལ་བ་བཏབ། །ངེས་ཤེས་ཡང་དང་
ཡང་དུ་སྐྱེད། །ཡང་ན་རྩོད་པ་དྲག་པོ་དང་། །གྲུབ་པའི་མཐའ་ལ་བརྟག་ཅིང་དཔྱད། །
སེམས་ཀྱིས་སེམས་ལ་ནན་གྱིས་ལྟ། །ཉམས་མྱོང་གདམས་པ་དུ་མར་ལྟ། །རི་ཁྲོད་
འགྲིམས་ཤིང་སྐྱོ་བ་སྐྱེད། །དེས་ནི་སྒྲོ་འདོགས་ཆོད་པར་འགྱུར། །དམ་ཆོས་གང་ལྟ་
བདུད་རྩིར་མཐོང་། །དེ་དག་ཐེག་པ་གཅིག་ཏུ་གོ །འགྲོ་བ་རྣམས་ལ་སྙིང་རྗེ་སྐྱེ། །
དེ་དག་སྒྱུ་མ་ལྟ་བུར་གོ།བླ་མ་སངས་རྒྱས་ཉིད་དུ་བལྟ། །གང་ཡང་སྤྲུལ་པའི་མཛད་
པར་རིགས། །ཅི་ལྟར་གླ་རྩིའི་ཤུན་དང་ནི། །ཉི་མ་ནུབ་པའི་མདངས་བཞིན་དུ། །ཉོན་
མོངས་རྟོག་པའི་ཚོགས་རྣམས་ཀུན། །འདི་ཡིས་ནུས་པ་མེད་པར་བྱས། །རིམ་གྱིས་
འགགས་པར་ཐེ་ཚོམ་མེད། །འདི་ལ་འཇོག་ཚུལ་གསུམ་ཡོད་དོ། །དབང་པོ་རབ་ཏུ་
- 249 -



ལྕེ་བཙུན་སྙིང་ཐིག་ག་
གྱུར་པ་ཡིས། །དེ་བཞིན་གཤེགས་པའི་འཇོག་ཚུལ་ནི། །སེམས་འཛིན་མ་བཅོས་
རང་སར་ཞོག །ཤེས་པ་མ་བསྒྲིམ་ཀློད་ལ་ཞོག །གཉུག་མ་ངོས་བཟུང་མེད་པར་ཞོག །
སྒོ་ལྔ་མ་དགག་ཡན་པར་ཞོག །སྤྲོ་བསྡུ་མ་བྱེད་གཞི་ལ་ཞོག །བྱུང་ཚོར་མི་དགག་ལྷུག་
པར་ཞོག །ཡུལ་རྗེས་མ་འབྲང་རང་སར་ཞོག །མ་ཡེངས་རྒྱུན་ཆད་མེད་པར་ཞོག །
ལྷོད་དེ་ཤིགས་སེ་ཀློད་ལ་ཞོག །སེང་ངེ་ཙེན་ནེར་གསལ་བར་ཞོག །ཕྱལ་ལེ་སང་དེ་
སྟོང་པར་ཞོག །མ་བཅོས་པ་ལ་བཞག་པ་མེད། །བཞག་པ་མེད་ལས་མ་འདའ་ཞིག །
མ་ཡེངས་པ་ལ་དྲན་རྒྱུ་མེད། །དྲན་རྒྱུ་མེད་ལས་མ་འདའ་ཞིག །གཉུག་མའི་ངང་ལ་
དམིགས་གཏད་མེད། །དམིགས་གཏད་མེད་ལས་མ་འདའ་ཞིག །སྒོམས་ཤིག་སྒོམས་
ཤིག་མ་སྒོམས་ཤིག །སྒོམ་དུ་མེད་པའི་ངང་ལ་ཞོག །ཞོགས་ཤིག་ཞོགས་ཤིག་མ་
འཇོགས་ཤིག །བཞག་རྒྱུ་མེད་པའི་ངང་ལ་ཞོག །ཡེངས་ཤིག་ཡེངས་ཤིག་མ་ཡེངས་
ཤིག །ཡེང་མེད་ངང་ལ་མ་ཡེངས་ཤིག །རྒྱལ་བའི་དགོངས་པ་ཉག་གཅིག་པོ། །ཐོག་
མ་མེད་ནས་དེ་ལྟར་གནས། །ཡུལ་ལ་མི་འཕྲོ་གནས་པའི་ཚད། །དམིགས་གཏད་
མེད་ན་སྒོམ་པའི་ཚད། །ཉིན་མཚན་མེད་ན་གསལ་བའི་ཚད། །རྒྱུན་ཆད་མེད་ན་
གོམས་པའི་ཚད། །ཡེང་བ་མེད་ན་གོམས་པའི་ཚད། །གོམས་ཚད་ལྔ་པོ་དེའི་སྟེང་དུ། །
མ་ཕྱིན་བར་དུ་བསྒོམ་དགོས་སོ། །མ་སྒོམ་རྟོགས་དང་མ་རྟོགས་མེད། །དྲན་པས་
ཟིན་ན་གཉེན་པོ་ཡིན། །གཉེན་པོ་ཞིག་ན་སངས་རྒྱས་ཡིན། །ཞེས་གསུངས་པ་འདི་
ཞིབ་ཏུ་དཔྱད་ན་སྤྲོས་བྲལ་ཆུང་འབྲིང་ཆེ་གསུམ་གྱི་ཉམས་དང་རྟོགས་པའི་ས་མཚམས་
བཞག་ཐབས་སམ་བསྒོམ་ཚུལ་རྫོགས་ཆེན་སྣང་བ་ཡུལ་གྱི་བློ་ཅན་ནམ་དབང་འབྲིང་
མན་ཆད་ཀྱི་ལམ་རྟགས་མེད་མི་རུང་བ་རྣམས་འདི་ལྟར་རོ། །མཆན། སོགས་འདུ་
ཞིང་༑ གོང་གསལ་ལྟར་ཤེར་ཕྱིན་མཐོང་ལམ་ཆེན་པོའི་དོན་ཡང་གཅིག་ཏུ་འབབ་
པས་དེ་བས་མི་དགོས་ཀྱང༌། བྱ་བྲལ་ཆེན་པོའི་གསུང་ལྟར་ཚིག་སྣ་ཅུང་ཟད་བསྙུངས་
ཏེ་སྤྲོས་ན། གོང་གི་ཐེ་ཚོམ་དང་ཐང་ལྷོད་སྤངས་ནས་ཉམས་ལེན་ལ་བརྩོན་པས་
སྤང་བྱ་ཕྲ་རགས་རྣམས་ཆོད། རྟོགས་པ་གོམས་ཤིང་ཀློང་དུ་གྱུར་རིམ་བཞིན་ཆུང་
- 250 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
འབྲིང་ཆེ་གསུམ་གྱི་ས་མཚམས་གསུངས་པས་ཀྱང་མ་ཟད་རང་རང་གི་ཁམས་དབང་
གིས་ཉམས་རྟོགས་བཟང་ངན་གྲངས་མེད་གཅིག་འབྱུང་སྟེ། ཅི་ལྟར་བྱུང་ཡང་རགས་
པ་ཆོད་པའི་དུས་མི་ཀློད་པར་བསྒོམས་པས། གོང་མའི་ཕྲ་བ་དང་ཕྲ་བའི་ཕྲ་བ་ཡོང་
ཕྲ་རྣམས་རིམ་པས་སློངས་ཤིང་ཆོད་ནུས། ཅི་ལྟར་ཆོད་ཀྱང་སྣང་སྟོང་སོ་མ་དེས་སྒོམ་
གྱི་གོ་མི་ཆོད་པར་འཆར་སྒོ་སྔ་མ་རྣམས་འགགས་ནས་སྟོང་ཉིད་སྤྲོས་བྲལ་གྱི་ངང་དུ་
ལྷངས་ཀྱིས་ཕོག་དགོས་པས་ན། སྟོང་ཉིད་གཟུང་དྲན་ཟེར་བའི་དོན་དེ་ཡིན་པས།
འདི་དུས་གཞན་དོན་ལ་གཡེང་བ་སོགས་བྱས་ན་དགེ་སྦྱོར་འཕེལ་འཕྲོ་ཆད་ནས་ཉམས་
རྟོགས་ཡལ། སེམས་རྒྱུད་ཐ་མལ་དུ་སོང་སྟེ་ཁ་ལྟ་མཐོ་ཞིང་རང་གི་ཡོན་ཏན་ལ་ང་
རྒྱལ༑ གཞན་གྱི་ཡོན་ཏན་ལ་ཕྲག་དོག་དང་ཁྱད་གསོད་བྱེད། ཉོན་མོངས་པ་དང་
ཆོས་བརྒྱད་ཀྱི་ཞེན་པ་དང་སྤྲོས་པ་ཇེ་ཆེར་འོང་། འདིའི་དུས་སུ་བསམ་པས་གཞན་
དོན་དུ་སེམས་བསྐྱེད་པ་དང༌། སྦྱོར་བ་སྐད་ཅིག་ཀྱང་ཡེངས་པ་མེད་པ་ཞིག་གི་རྣམ་
པར་རྟོག་པ་རང་རྒྱུད་པ་མ་ཡིན་པས། རྣམ་པར་དཔྱོད་ཡིད་ལས་འདས་པའི་ཤེས་
རབ་ཟབ་མོ། མཆན། པ་དང་བཅས་པས་ཏིང་ངེ་འཛིན་བསྒོམ་དགོས་གསུངས་པ་
འདི་འོག་མའི་རེ་དོགས་འཇུར་དྲན་ཡིད་དང་མཚུངས་ལྡན་རྟ་རྔ་དང་སྤྲུལ་མདུད་ཀྱི་
དཔེས་བསྟན་པ་ལྟར་གཉིས་འཛིན་རགས་པ་རྣམས་རིམ་གྱིས་ཞིག་པ་ལ་ཆོད་ཅེས་
པའི་དོན་ཡིན་པར་འདུག་པས། ཡིད་ལས་འདས་པའི་ཤེས་རབ་ནི་ངོ་ཤེས་ཀྱི་མི་
དང་འཕྲད་པའམ་ཁང་སྟོང་དུ་རྐུན་མ་ཕྱིན་པའི་དཔེ་དེ་ལྟ་བུ་ཡིན་ཚུལ་གོང་མ་རྣམས་
ལ་ལའང་སྦྱར་ཏེ་གོ་བ་ལེན་དགོས་པར་འདུག འདི་སྐབས་རྟོགས་པའི་ངོ་བོ་བསྒོམ་
རྒྱུ་མེད་ཐག་ཆོད་ཀྱང་སྒོམ་མེད་ཀྱི་ངང་ལ་ཡེང་མེད་བསྐྱང་གསུངས་པ་འདིའང་། ཡང་
དག་གི་དྲན་པའི་མི་སྒོམ་པའི་ཚུལ་གྱིས་བསྒོམ་པར་བྱའི་ཞེས་གསུངས་པ་ཡིན་འདུག་
པས༑ རགས་ཆོད་ཕྲ་ཆོད་ཤིན་ཏུ་ཕྲ་ཆོད་སོགས་ཀྱང་དེ་ལྟ་བུ་ལ་དགོངས་པའི་ཆོས་
སྐད་ཡིན་པས་དེ་ལྟར་གོ་བ་ལེན་དགོས་སོ། །འདི་སྐབས་ཉིན་མཚན་ཁོར་ཡུག་ཏུ་
འགྲོ་ཚུལ་གསུངས་ཀྱང་། དྲན་པ་བརྟན་ན་ཉིན་པར་རྒྱུན་ཆད་མེད་དེ། རྨི་ལམ་དུ་
-251-



དེ་ལྕེ་བཙུན་སྙིང་ཐིག་
འཛིན་པ་ད་དུང་ཡོད་པ་ནི་སྤྲོས་བྲལ་གྱི་རྗེས་ཤེས་རྟོགས་པར་ཤར་བ་ཡིན། འདི་ཡན་
ཆད་དྲན་པ་ལ་དབང་ཐོབ་པ་ཟེར་ཡང་། སྒོམ་མེད་ཆེན་པོར་མ་སླེབ་པར་མཚན་མོའི་
རྨི་རྟོག་མ་ངེས་པ་ཡོད། ཉིན་པར་ཡང་ཡུལ་རྐྱེན་དྲག་པོ་དང་འཕྲད་ཚེ་རྐྱེན་ཐུབ་དཀའ་
ཚུལ་སོགས་ནི་རྒོད་ཚང་པས་བཞེད་འདུག་གོ །དེ་ལྟར་བསྒོམ་པའི་ཕན་ཡོན་དང་མ་
བསྒོམ་པའི་ཉེས་དམིགས་རྣམས་གོང་དུ་བཤད་པ་ལྟར་ཡིད་ལ་བྱས་ཏེ། ཏིང་ངེ་འཛིན་
ལ་སྐད་ཅིག་ཀྱང་ཡེངས་པ་མེད་པར་བསྒོམས་པས་སྤྲོས་བྲལ་རང་སྐབས་ཀྱི་སྤང་བྱ་
ཕྲ་རིགས་རྣམས་ཆོད་ནས་ཏིང་ངེ་འཛིན་མཐར་ཕྱིན་ཏེ། སྣང་ཞིང་སྲིད་པའི་ཆོས་ཐམས་
ཅད་མ་སྟོང་པ་མེད་པས་སྤྲོས་པ་ཐམས་ཅད་དང་བྲལ་བ། མཚན་མ་མེད་ཅིང་འཛིན་
པའི་སྒྲོ་འདོགས་ཆོད་པ་ནི་སྤྲོས་བྲལ་ཆེན་པོའོ། །དེ་ལྟར་ཆུང་ངུ་ནི་སྤྲོས་བྲལ་གྱི་གཞི།
འབྲིང་པོ་ནི་ལམ། ཆེན་པོ་ནི་འབྲས་བུའོ། །་ཡོད།
གསུམ་པ་སྐྱོན་དག་ཚུལ་ནི། སློབ་དཔོན་པདྨས། སྤྲོས་བྲལ་རྩལ་རྫོགས་ཙ་ན་སེམས་
སྟོང་པར་ཤེས་པས་ཉོན་མོངས་པའི་སྒྲིབ་པའི་སྐྱོན་དག འཁོར་བར་མི་ལྡོག ཕུང་
པོའི་བདུད་བཅོམ་མོ། །ཞེས་སོ། །བཞི་པ་ཡོན་ཏན་སྐྱེ་ཚུལ་ནི། སློབ་དཔོན་པདྨས།
ཡོན་ཏན་གདམས་ངག་བླ་མར་མཐོང༌། དངོས་འཛིན་མཚན་མའི་ཆོས་ལས་བློ་ལོག་
ཡང་དག་པའི་ཆོས་ལ་དགའ་བའི་ངེས་ཤེས་སྐྱེ། མཐོང་ལམ་ཆོས་ཉིད་ཀྱི་བདེན་པའི་
ཡོན་ཏན་ཐོབ། ལས་རྒྱུ་འབྲས་ལ་རྨི་ལམ་ལྟ་བུའི་རྟེན་འབྲེལ་བསྒྲིགས་ཤེས། བླ་མ་
སངས་རྒྱས་ལོངས་སྐུར་མཐོང་། གཉིས་མེད་ཀྱི་བྱིན་རླབས་འཇུག རང་དོན་གཙོ་
ཆེ་ཞིང་གཞན་དོན་ཞོར་ལ་བསྒྲུབས་པས་ཐེག་པ་ཆེན་པོ་མཚན་ཉིད་པ་དང་མཐུན་ནོ། །
ཞེས་སོ། །
ལྔ་པ་ཏིང་ངེ་འཛིན་དེ་བོགས་འདོན་ཅིང་གོང་མ་ལ་སྦྱོར་ཚུལ་ནི། བྱ་བྲལ་བས། དེ་
ལྟར་སྤྲོས་བྲལ་རང་རྩལ་རྫོགས་ཙ་ན། །རང་སྐབས་སྐྱོན་དག་ཡོན་ཏན་ཐམས་ཅད་
སྐྱེ༑ ༑དེ་ཉིད་རོ་གཅིག་རྣལ་འབྱོར་ཉིད་ལ་སྦྱོར། །སྦྱོར་ཚུལ་ཐབས་དང་ཤེས་རབ་
ཟུང་འབྲེལ་གྱིས། །ཞེས་པས། སྤྲོས་བྲལ་གྱི་རྣལ་འབྱོར་འདི་ཐར་པ་བྱང་ཆུབ་ཀྱི་
-252-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ལམ་ལ་སྙེ་མ་བུད་པ་ཙམ་ཡིན་ཏེ། ལོ་ཏོག་ལ་སྙེ་མ་བུད་པ་ཙམ་གྱིས་མི་ཆོག་པར་
སྟོན་ཐོག་མཐར་མ་ཕྱིན་གྱི་བར་དུ་སོ་ནམ་བྱེད་པ་ལྟར་བོགས་འདོན་དགོས་པས་ན།
སྤྲོས་བྲལ་ལུགས་ཀྱི་ལྟ་བ་རྣམ་དག་རྟོགས་ཀྱང་མཐར་ཐུག་གི་འབྲས་བུ་ཐོབ་པའི་
ངེས་པ་མེད་པས། ད་དུང་ཚེ་འདིའི་བྱ་བ་བཏང་ནས་བླ་མ་དགེ་བའི་བཤེས་གཉེན་
དང་། མདོ་རྒྱུད་དགེ་བའི་བཤེས་གཉེན་བསྟེན་ཅིང་། རང་གི་མོས་གུས་ཁྱད་པར་
ཅན་དང་ཤེས་རབ་ཟབ་མོའི་ཉེར་ལེན་འཛོམས་པའི་སྒོ་ནས། ལྟ་སྒོམ་སྤྱོད་གསུམ་
ཅིག་ཅར་དུ་དྲིལ་ཏེ་ཉམས་སུ་བླངས་ནས་བོགས་འདོན་ཅིང་གོང་མ་ལ་སྦྱོར་བ་གལ་
ཆེ་ཚུལ་གྱི་ལུང་མང་ངོ་། །
གསུམ་པ་མཉམ་ཉིད་རོ་གཅིག་ནི། སྡོང་བྱ་བྲལ་བས། སེམས་ཀྱི་མཚན་ཉིད་མ་སྐྱེས་
མི་འགགས་ཤིང་། །དབྱེར་མེད་ཟུང་འཇུག་མཐའ་བྲལ་ལྷུན་གྲུབ་རྟོགས། །བདེན་
གཉིས་དབྱེར་མེད་རྣལ་འབྱོར་རོ་གཅིག་ཡིན། །ཞེས་པས། དེ་ལའང་ལྔ་སྟེ། རོ་གཅིག་
གི་ངོ་བོར་སྤྱིར་བསྟན་པ། བྱེ་བྲག་ཆུང་འབྲིང་ཆེ་གསུམ་དུ་དབྱེ་བ། སྐྱོན་དག་ཚུལ།
ཡོན་ཏན་སྐྱེ་ཚུལ། ཏིང་ངེ་འཛིན་དེ་བོགས་འདོན་ཅིང་གོང་མ་ལ་སྦྱོར་ཚུལ་ལོ། །དང་
པོ་ངོ་བོ་སྤྱིར་བསྟན་པ་ནི། འོག་མ་སྤྲོས་བྲལ་གྱི་ཏིང་ངེ་འཛིན་དེ་མོས་གུས་དང་ཤེས་
རབ་ཀྱིས་ཟིན་པར་བསྐྱངས་པས། དེ་ཉིད་རོ་གཅིག་གི་རྣལ་འབྱོར་དུ་ཤར་ཏེ་ཆོས་
ཉིད་སེམས་སུ་འདུས་ཤིང་སེམས་ཉིད་ཅི་ཡི་ངོ་བོར་ཡང་མ་གྲུབ་པས་ངོས་བཟུང་གི་
མཐའ་ཐམས་ཅད་དང་བྲལ་ཏེ་སྟོང་། དེའང་སྟོང་རྐྱང་ཁོ་ན་མ་ཡིན་པར་སེམས་ཉིད་
སྟོང་པའི་རང་མདངས་སྣང་སྲིད་འཁོར་འདས་ལམ་གསུམ་གྱི་ཤེས་བྱའི་ཆོས་དུ་མ་
སྣ་ཚོགས་སུ་རང་སྣང་། སྣང་སྟོང་གཉིས་དུས་དང་རྣམ་པ་ཐམས་ཅད་དུ་ཆུ་དང་རླབས་
བཞིན་སྐད་ཅིག་ཀྱང་ཐ་དད་དུ་ཡོད་མ་མྱོང་། ཡེ་གདོད་མ་ནས་དབྱེར་མེད་ཟུང་
འཇུག་ཡངས་པ་ཆེན་པོར་ལྷུན་གྱིས་གྲུབ་པའོ། །དེ་ལྟར་སེམས་ཉིད་དངོས་པོའི་ཆོས་
སུ་མ་སྐྱེས་པས་སྐྱེ་བ་མེད་པ། དངོས་མེད་ཀྱི་ཆོས་སུ་མ་འགགས་པས་འགག་པ་མེད་
པ༑ ཐ་དད་ཀྱི་ཆོས་སུ་མི་གནས་པས་དབྱེར་མེད་པ་སྟེ། སྐྱེ་འགག་གནས་གསུམ་ལ་
- 253-



༢ལོ་ ལྕེ་བཙུན་སྙིང་ཐིག ལོང་
སོགས་པའི་མཐའ་ཐམས་ཅད་དང་བྲལ་བ་མཐའ་བྲལ་ལྷུན་གྲུབ་ཀྱི་ཆོས་སྐུ་ཆེན་
པོའོ༑ ༑དེས་ན་དུ་མར་སྣང་བའི་ཆོས་ཐམས་ཅད་སེམས་ཉིད་ཆོས་སྐུ་ཐིག་ལེ་ཉག་
ཅིག་གི་ངོ་བོར་རོ་གཅིག་པས། ཤེས་བྱའི་ཆོས་ཐམས་ཅད་རང་ས་ནས་མདོག་མ་འགྱུར།
གྲྭ་མ་ཆག ཟུར་མ་ཉམས། རྒྱ་མ་ཞིག་པར་ཇི་ལྟར་གནས་པ་དེ་ལ། སྤང་གཉེན། བསལ་
བཞག འཆིང་གྲོལ། བྲལ་ཐོབ་གང་ཡང་མེད་ཅིང་། གཉེན་པོས་བཟོ་བཅོས་མ་བྱས་
པར་རང་སར་རང་གྲོལ་བ་དེ་རང་ངོ་ཤེས་པ་ནི་རོ་གཅིག་གི་རྟོགས་པའོ། །དེའང་
སྤྲོས་བྲལ་དང་རོ་གཅིག་གི་ཁྱད་པར་ནི་སྣང་བ་ཟུང་དུ་ཚུད་མ་ཚུད་ཡིན་པར་གསུངས་
པས། སྟོང་ཐོག་ཏུ་ཉམས་ལེན་བྱེད་པ་སྤྲོས་བྲལ། སྣང་སྟོང་དབྱེར་མེད་རོ་གཅིག
དོན་དམ་བདེན་པ་སྤྲོས་བྲལ། བདེན་གཉིས་དབྱེར་མེད་རོ་གཅིག རིག་སྟོང་དབྱེར་
མེད་སྤྲོས་བྲལ། སྣང་སྟོང་དབྱེར་མེད་རོ་གཅིག དབྱིངས་སྤྲོས་བྲལ། དབྱིངས་ཡེ་
དབྱེར་མེད་རོ་གཅིག འདས་པ་སྤྲོས་བྲལ། འཁོར་འདས་དབྱེར་མེད་རོ་གཅིག་རྫོགས་
རིམ་སྤྲོས་བྲལ། བསྐྱེད་རྫོགས་རོ་མཉམ་པ་རོ་གཅིག སྤྲོས་བྲལ་ནི་སྣང་ཐོག་ཏུ་སྒོ་
འདོགས་ཆོད་པ་དོན་དམ་པའི་ཤེས་རབ། རོ་གཅིག་ནི་སྣང་ཐོག་ཏུ་སྒྲོ་འདོགས་ཆོད་
པ་ཀུན་རྫོབ་པའི་ཤེས་རབ། སྤྲོས་བྲལ་ནི་སེམས་ཀྱི་ངོ་བོ། རོ་གཅིག་ནི་སེམས་ཀྱི་
མཚན་ཉིད། སྤྲོས་བྲལ་ནི་གཞི་གནས་ལུགས་དོན་གྱི་ཕྱོགས་གཅིག་ལས་མི་རྟོགས་
པ༑ རོ་གཅིག་ནི་གཞི་དོན་ཇི་ལྟ་བ་བཞིན་རྟོགས་ཏེ་ཆོས་ཐམས་ཅད་སེམས་སུ་འདུས་
ཤིང༌། སེམས་ཉིད་གདོད་མ་ནས་མ་སྐྱེས་མི་འགགས་དབྱེར་མེད་སོ་སོ་རང་རིག་
པའི་ཡེ་ཤེས་ཀྱི་སྤྱོད་ཡུལ་དོན་དམ་པ་ལྷག་པའི་ཆོས་སྐུ་ཆེན་པོ་ཕྱག་རྒྱ་སྤྲོས་པའི་
དགོངས་པ་ཡལ་ནས། སྣང་བ་དཀར་དམར་ལ་སོགས་པའི་འཆར་སྒོ་མཐའ་དག་
སེམས་ལ་ཐིམ་པས་ཕྱི་གཟུང་ཡུལ་མངོན་གྱུར་རགས་པ་མེད། སེམས་ཀྱི་འགྱུ་དྲན་
ཐམས་ཅད་རིག་པ་བརྗོད་བྲལ་ལ་ཐིམ་པས་ནང་འཛིན་པའི་འདུ་ཤེས་གླང་པོ་དང་
བྲལ་ཞིང་། འཁོར་འདས་ཀྱི་རྟེན་འབྲེལ་ཐམས་ཅད་དུ་མ་རོ་གཅིག་ཏུ་ཤར་བ་ལ་མ་
ཧཱ་མུ་དྲས་རོ་གཅིག་ཆུང་ངུར་བཏགས་པའོ། །ཞེས་གསུངས། སྤྱི་ སྒྲིག་
-254 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
གཉིས་པ་རྒྱས་པར་བཤད་པ་ལ། རྣལ་འབྱོར་བཞི་རིམ་པས། ཡང་། ཆུང་ངུ་སྣང་
སྟོང་ལམ་སློང་ངེས་ཤེས་སྐྱེ། །ཞེས་པས། རོ་གཅིག་ཆུང་ངུ་དེའི་གོ་བ་ནི་བདེན་གཉིས་
དབྱེར་མེད་ཀྱི་དོན་མངོན་སུམ་དུ་རྟོགས་པར་འདོད་ཀྱང་། འོག་མ་སྤྲོས་བྲལ་གྱི་དུས་
སུ་སྣང་སྟོང་གང་ཤར། སྟོང་མི་སྟོང་། སྤྲོས་པ་དང་བྲལ་མ་བྲལ། བདེ་མི་བདེ་སོགས་
སྤྲོས་བྲལ་རང་སྐབས་ཀྱི་གཉིས་འཛིན་རགས་པ་དག་ནས། སྣང་སྲིད་འཁོར་འདས་
ཀྱི་ཆོས་ཐམས་ཅད་སེམས་ཉིད་ཆོས་སྐུ་ཐིག་ལེ་ཉག་གཅིག་རོ་གཅིག་མཉམ་པ་ཉིད་
དུ་རྟོགས་ཏེ་གང་ཤར་ཐ་མལ་གྱི་ཤེས་པ་སོ་མ་རང་སྒོམ་དུ་ཤར་ཏེ། གཉིས་ཆོས་
ཐམས་ཅད་གཉིས་མེད་ཟུང་འཇུག་ཡངས་པ་ཆེན་པོར་རྟོགས་པའི་དོན་ལ་ངེས་ཤེས་
གཏིང་ནས་སྐྱེས་ཏེ། དོན་ལ་མྱོང་ཞེན་ཉམས་ཀྱི་དྲི་མ་དང༌། ངེས་ཤེས་ཡུལ་འཛིན་
གྱི་དྲི་མ་ཕྲ་བ་ཡོད་པས་དེ་མ་ཆོད་བར་དུ་རོ་གཅིག་ཆུང་ངུ་ཡིན་ནོ། །འདིའི་དུས་སུའང་
དེ་ཁོ་ན་ཉིད་ལ་རྨོངས་པའི་དྲི་མ་སངས་ཀྱང་། ལས་རྒྱུ་འབྲས་ལ་རྨོངས་པའི་མ་རིག་
པ་མ་སངས། དུ་མ་རོ་གཅིག་ཏུ་རྟོགས་ཀྱང་རོ་གཅིག་དུ་མར་ཤར་བའི་རྟེན་འབྲེལ་
གྱི་ཆོས་ཉིད་མ་ཤེས་པས་ཟུང་འཇུག་གི་དོན་ལ་ངེས་ཤེས་ཧ་ཅང་ཐལ་དྲགས་ཏེ། ཐ་
མལ་གྱི་ཤེས་པ་རང་ག་འདི་ལ་བསྒོམ་པས་འཕེལ་རྒྱུ་དང་། མ་བསྒོམས་པས་འགྲིབ་
རྒྱུ་མེད་པས་བསྒོམ་མ་བསྒོམ་ཁྱད་མེད། ལས་རྒྱུ་འབྲས་ལ་སྤང་བླང་དགག་སྒྲུབ་
བྱེད་རྒྱུ་མེད། ཐམས་ཅད་ཆོས་ཉིད་མཉམ་པ་ཉིད་ཡིན་ནོ་སྙམ་དུ་ངེས་ཤེས་ཀྱི་རྟོགས་
པ་དེའི་རྗེས་སུ་འབྲངས་ནས་ཡར་བླ་མ་དཀོན་མཆོག་ལ་མོས་གུས་ཆད་ཅིང་དམ་
ཚིག་ཉམས་ནས་ངན་སོང་དུ་འགྲོ། མར་སེམས་ཅན་ལ་བྱམས་སྙིང་རྗེའི་དཔྱང་ཐག་
ཆད། ཉམས་རྟོགས་ཇེ་ཡལ། སེམས་རྒྱུད་ཇེ་དྲེད་ལ་འགྲོ། ལས་རྒྱུ་འབྲས་ཁྱད་དུ་
བསད་ནས་སངས་རྒྱས་ཀྱི་བསྟན་པ་བཤིག་ཅིང་སེམས་ཅན་གྱི་ལོག་རྟོག་གསོག་
པའི་རྐྱེན་དུ་འགྱུར་བས། རོ་གཅིག་འདྲེད་པའི་རྦ་ལ་གཡེང་བྱ་བའང་དེ་ཡིན། ས་བདུན་
པ་མན་ཆོད་ན་ཉན་ཐོས་ཀྱི་སར་ལྡོག་པའི་སྐབས་ཡོད་ཅེས་པ་དང་། ཨ་ཏི་ཁ་འབྱམས་
སུ་སྨྲས་པའི་གོལ་ས་བྱ་བ་དང་། ཟུང་འཇུག་ཐལ་དྲག་དམུ་རྡུག་མཐའ་རུ་གོལ་བྱ་
- 255 -



བའང་དེ་ཡིན་པས། དེ་དག་ངོས་ཟིན་པར་བྱས་ལ་སྐྱོན་དུ་ཤེས་པ་གལ་ཆེ། རོ་གཅིག་
སྣང་ཐོག་ཏུ་སྒྲོ་འདོགས་ཆོད་ན་ཀུན་རྫོབ་ཤེས་པའི་ཤེས་རབ་ཡིན་པས་རྟོགས་པའི་
རྩལ་དང་རོལ་པ་མཁྱེན་རབ་དང་ཐུགས་རྗེ་ཕྲིན་ལས་ཕྱོགས་མེད་དུ་ཤར་ནས། བསྟན་
པ་དང་སེམས་ཅན་ལ་ཕན་པའི་ཐབས་ལ་འབད་ཅིང་རྟོགས་པའི་དོན་ལ་སྐད་ཅིག་
ཀྱང་ཡེང་བ་མེད་པར་བསྒོམ་པ་ནི་རོ་གཅིག་ཆུང་ངུའོ། ། ཀ་ཀུ་ཤུ་དང་ས་སྟེ་
གཉིས་པ་ཕར་ཕྱིན་འབྲིང་པོའི་རྣལ་འབྱོར་ནི། གྲོལ་ཏིག་ལས། ཡིད་ཆོས་ཉམས་
ཟད་གང་ཤར་ཡུལ་ལ་འཛིན་པ་བྲལ༔ སྣང་སེམས་འདྲེས་ཤིང་མཉམ་རྗེས་ཕལ་
ཆེར་འདྲེས་པ་ནི༔ སྒོམ་ལམ་འབྲིང་པོའི་རྣལ་འབྱོར་ཞེས་བྱ་དེ་ཉིད་ཡིན༔ ཞེས་པས་
འཁོར་འདས་ཀྱི་ཆོས་ཐམས་ཅད་སྒྲོག་རང་གྲོལ་ལ་སོང་ནས་ཆུ་ལ་ཆུ་བཞག་པ་ལྟར་
ཟུང་འཇུག་བློ་འདས་སུ་རྟོགས་པའི་བསམ་གཏན་དེ་ལ་དེར་འཛིན་ཡིད་ཆོས་ཀྱི་གཉེན་
པོའི་སྒྲིབ་པ་ཅུང་ཟད་ཡོད་པ་དེའང་བྲལ་བས་ཉོན་ཡིད་ཀྱི་རྣམ་ཤེས་དག སྣང་སེམས་
ལ་རང་བྱན་ཆུད་པའི་མཐུ་ལས་ཡང་དག་གི་དྲན་པས་སླེབ་པ་ཙམ་གྱིས་སྤང་གཉེན་
རང་གྲོལ་དུ་ཤར། ཡུལ་དང་ཡུལ་ཅན་ཐ་དད་དུ་འཛིན་པའི་འདུ་ཤེས་སྤངས་པའི་
མཉམ་རྗེས་ཕལ་ཆེར་འདྲེས་པས་ཇི་ལྟ་བའི་མཉམ་རྗེས་སུ་གོ་ལ། འདིའི་མཉམ་
རྗེས་ཀྱི་ངོས་འཛིན་ནི་རང་ལུགས་རྫོགས་པ་ཆེན་པོའི་ཐུན་མོང་མ་ཡིན་པའི་འདོད་
པ་ཁོ་བོའི་མན་ངག་གོལ་ཤོར་ཚར་གཅོད་དུ་ཤེས་པར་བྱས་ལ། སྐབས་སུ་མཉམ་
རྗེས་རང་མཚན་པར་ཤར་བའི་ཕྱིར། རྫོགས་ཆེན་སེམས་སྡེ་པས་མཉམ་གཞག་ལ་
འཁོར་འདས་རོ་མཉམ། རྗེས་ཤེས་ཚོགས་བརྒྱད་སྒྱུ་མ་ལྟར་ཁོང་དུ་ཆུད་ནས་འཇིགས་
པ་དང་བྲལ་བར་བཤད་པའང་འདིར་མཚུངས་སྦྱོར་བཞིའི་བཤད་པ་བཞིན་དུ་སྤྲོས་
བྲལ་ཆེན་པོ་མི་ཐོབ། རོ་གཅིག་འབྲིང་པོས་སྨྲས་ཏེ་འདི་དང་མི་མཚུངས་ཙམ་སྣང་སྟེ།
ལུགས་སྲོལ་འདི་ལ་རྡོ་རྗེའི་ཚིག་རྐང་གི་དགོངས་པ་འཕྱུགས་པ་མེད་པར་བཀོད་
པས་བསྲེས་བསླད་མི་བྱ་ལ། རྣལ་འབྱོར་དབང་ཕྱུག་མི་ལའང་འདི་ལྟར་བཞེད་པ་
ཡིན་ནོ། །ཞེས་གསུངས། རྣལ་འབྱོར་བཞི་རིམ་པས། ཡང་། འབྲིང་པོ་མྱོང་ཞེན་
-256 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ངེས་ཤེས་རིམ་གྱིས་དག །ཅེས་པས། ཆུང་ངུའི་སྐབས་ཀྱི་གཉིས་འཛིན་རགས་པ་
དང་ཕྲ་བ་རྣམས་རིམ་གྱིས་དག་སྟེ། འདི་སྐབས་བདེ་གསལ་མི་རྟོག་གསུམ་ནི། སྣང་
སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སེམས་ཉིད་ཆོས་སྐུ་ཐིག་ལེ་ཉག་
གཅིག་གི་ངོ་བོར་དུ་མ་རོ་གཅིག་མཉམ་ཉིད་དུ་རྟོགས་པ་ནི་མི་རྟོག་པ། རྟོག་མེད་རང་
གསལ་བ་ནི་གསལ་བ། དེའི་ངང་ལ་གང་ཤར་མ་བཅོས་སོ་མ་གཟུང་འཛིན་མཚན་
མ་དང་བྲལ་བ་ནི་བདེ་བའོ། །དེ་ལྟར་བདེ་གསལ་མི་རྟོག་དབྱེར་མེད་པའི་ངང་ལ།
སོ་མ་མ་བཅོས། ལྷུག་པ་གསུམ་གྱིས་མཉམ་རྗེས་སྣང་སྟོང་རོ་མཉམ་དུ་བསྒོམ་དགོས།
དེ་ལ་འདའ་ཉམས་མེད་པ་མཉམ་བཞག སྣང་སྟོང་རོ་མཉམ་རང་ངོ་མ་ཤེས་པར་
མཉམ་བཞག་སྟོང་པ་ཕྱོགས་གཅིག་ཏུ་སོང་བ་དེ་རོ་གཅིག་གི་རྗེས་ཤེས་སྟོང་པར་སྐྱེ་
བྱ་བ་སྟོང་ཞེན་ཉམས་ཀྱི་དྲི་མ་ཡིན། རྗེས་ཤེས་སུ་ཐམས་ཅད་སྒྱུ་མར་ཤར་བ་ཞིག་
དགོས་ཀྱང་རེས་འཇོག་ཅན་ནི་རྗེས་ཤེས་ཉམས་ཀྱི་དྲི་མ་ཡིན་ཚུལ་ལུང་མང་། དྲི་མར་
རགས་པ་ཇེ་དག་ཏུ་སོང་ནས་དྲན་པས་མ་ཟིན་དུས་རྗེས་ཤེས་སུ་སྐབས་ཙམ་འགྲོ་ཡང་།
རྟོགས་པ་ཆོས་ཉིད་ཀྱི་ངང་ལས་བྲལ་མ་མྱོང་བས། ངོ་ཟིན་ཙམ་གྱིས་མཉམ་གཞག་
གི་སྟེང་དུ་ལྷན་གྱིས་འགྲོ་བ་ནི་རོ་གཅིག་གི་མཉམ་རྗེས་འདྲེས་བྱ་བ་དེ་ཡིན། བྲལ་
བ་མེད་ཀྱང་ཐོབ་པ་ཡོད། །སྐྱེས་ཆ་མེད་ཀྱང་གྲོལ་ཆ་ཡོད། །གསུངས་འདུག་མཉམ་
རྗེས་གཉིས་ཀྱི་ཚེ་ཡང་དག་གི་དྲན་པའི་ངང་དུ་སྐད་ཅིག་ཀྱང་ཡེངས་པ་མེད་པ་ཞིག་
བསྒོམ་པ་གལ་ཆེ་གསུངས། དེ་ལྟར་བསྒོམས་པས་སྔར་བཤད་པའི་མྱོང་ཞེན་ཉམས་
དང་ངེས་ཤེས་ཡུལ་འཛིན་གྱི་དྲི་མ་རགས་པ་རྣམས་ཆོད་ནས་སེམས་ཀྱི་མཚན་ཉིད་
གདོད་མའི་གནས་ལུགས་མཉམ་པ་ཉིད་ཀྱི་ཆོས་ཉིད་རང་རྐང་དུ་ཡུལ་མེད་ལྷང་ངེར་
སོང་བ་ནི་རོ་གཅིག་འབྲིང་པོའོ། །འདིའི་དུས་སུ་ཤེས་བྱ་ཤེས་བྱེད་གཉིས་སུ་མེད་
པར་སྣང་སྲིད་འཁོར་འདས་ཀྱི་ཆོས་ཐམས་ཅད་སེམས་ཉིད་ཆོས་སྐུ་ཐིག་ལེ་ཉག་གཅིག་
གི་དངོས་གཞི་རྗེན་ལྷང་ངེར་ཤར་བས་ན། འདི་ཡན་ཆད་ནས་མྱོང་བ་ཇེ་བརྟན་དུ་
སོང་བ་ལས། རྟོགས་པའི་ངོ་བོ་ལ་འཕར་རྒྱུ་མེད་པར་གསུངས་ཀྱང༌། སྤང་བྱ་ཕྲ་
- 257 -



ལྕེ་བཙུན་སྙིང་ཐིག་
རགས་རྣམས་རིམ་གྱིས་ཆོད་དེ་རྟོགས་པའི་དོན་ལ་གོམས་ཤིང་ཀློང་དུ་གྱུར་པ་ལས།
རོ་གཅིག་ཆེ་འབྲིང་དང་སྒོམ་མེད་ཆུང་འབྲིང་ཆེ་གསུམ་རྣམས་དབྱེ་དགོས་པའི་རྒྱུ་
མཚན་ཡང་། སྤང་བྱ་རགས་པ་རྣམས་ཆོད་ཀྱང་ཕྲ་བའི་ཕྲ་བ་དང་ཡང་ཕྲ་རྣམས་ད་
དུང་ཡོད་དོ། །དེ་ལ་སྤང་བྱ་ཕྱིར་དབྱེ་ན་མང་ཡང་། བསྡུ་ན་མཉམ་བཞག་གི་ཉམས་
སྣང་དང་རྗེས་ཤེས་ཀྱི་མཚན་མ་གཉིས་སུ་འདུ་སྟེ། འོག་མ་སྤྲོས་བྲལ་ཙམ་མི་དགོས་
ཀྱང་། ཡེང་མེད་ཀྱི་ངང་དུ་གང་ཤར་སྐད་ཅིག་མ་རང་ཐོག་ཏུ་གཅུན་ལྷོད་སྤྲད་ཅིང་
བསྒོམ་པ་ཕྲ་གཅུན་ངར་གཅུན་བྱེད་ལུགས་མི་འདྲ་བའང་ཤེས་པར་བྱས་ཏེ། འོག་མ་
སྟོང་ཐོག་ཏུ་སྒྲོ་འདོགས་བཅད་པ། འདི་ནི་སྣང་ཐོག་ཏུ་སྒྲོ་འདོགས་བཅད་པ་ཡིན།
དེ་ལའང་བློ་རབ་ཀྱི་སྤང་བྱ་ཕྲ་རགས་ཐམས་ཅད་དུས་གཅིག་རང་ཆོད་དུ་འགྲོ་བ་ཡོད།
བློ་འབྲིང་མན་ཆད་ལ་ད་དུང་མཉམ་རྗེས་རེས་འཇོག་ཐེ་ཚོམ་ཕྱོགས་ཞེན་ལ་སོགས་
པ་ཡོད་པས། ཆོས་ཉིད་ཀྱི་རང་ངར་ཤིན་ཏུ་བཏོན་ནས་མ་བསྒོམ་ན་རང་མཐོང་ཕྲ་
མོས་ཐ་མལ་གྱི་ཤེས་པ་འདི་ལ་གཞན་མི་དགོས་སྙམ་པའི་དྲན་པ་བཏང་ནས་སྒྲུབ་པ་
ལྷོད་ན་ཐོ་ཕྱིན་ཙམ་གྱི་ལྟ་བ་གོ་ཡུལ་དུ་ལུས་པས་མཐར་ཕྱིན་གོང་མའི་ཡོན་ཏན་མི་
ཐོབ། གོང་མའི་དུས་སུའང་། སྒོམ་ལམ་འབྲིང་པོར་ཐང་ལྷོད་འོང་། །ཡོན་ཏན་སྙིང་
རུས་བརྩོན་འགྲུས་བྱ། །སྒོམ་ལམ་ཆེན་པོར་བཏང་སྙོམས་འོང་། །གཉེན་པོ་སྐད་
ཅིག་ཡེང་མེད་བྱ། །ཞེས་གསུངས་འདུག་ན་གོང་སྨྲས་བློ་འབྲིང་མན་ཆད་ཀྱིས་ཐང་
ལྷོད་ཀྱི་དབང་དུ་མི་བཏང་བར་བླ་མའི་གདམས་ངག་རང་གིས་ཉམས་རྟོགས་དང་
སྦྱར་ཏེ། རགས་པ་ཙམ་ཆད་པའི་ངང་དུ་མི་བཞག་པར། གཅུན་ལྷོད་སྤེལ་མས་གོང་
མའི་ཕྲ་བའི་ཕྲ་བ་ཡང་ཕྲ་རྣམས་རིམ་པས་སློངས་ཤིང་ཆོད་དགོས་པ་ཡིན་ནོ། །
གསུམ་པ་ཕར་ཕྱིན་ཆེན་པོའི་རྣལ་འབྱོར་ནི། གྲོལ་ཏིག་ལས། ཡུལ་སྣང་སོ་མ་བཅོས་
བསླད་མི་དགོས་སྒོམ་དུ་ཤར༔ མཉམ་རྗེས་ཁོར་ཡུག་འདྲེས་ཀྱང་མཚན་འཁྲུལ་ཡོད་
པ་ནི༔ སྒོམ་ལམ་ཆེན་པོའི་རྣལ་འབྱོར་ཞེས་བྱ་དེ་ཉིད་ཡིན༔ ཞེས་པས། སྔར་སྣང་
སེམས་རོ་གཅིག་ཏུ་འདྲེས་ཤིང་ཇི་ལྟ་བའི་མཉམ་རྗེས་ལ་རེས་འཇོག་ཡོད་པ་དེའང་
-258 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བརྟན་པ་ཆེར་ཐོབ་སྟེ་ཉིན་སྣང་ལ་ཁོར་ཡུག་འདྲེས། འཇིགས་སྐྲག་ལ་སོགས་གློ་
བུར་བའི་ཡུལ་སྣང་ལ་གཉེན་པོས་འཇུན་མི་དགོས་པར་རྗེས་ཐོབ་ཀྱི་རྩལ་དུ་འཆར་
བ་ལ་མ་ཧཱ་མུ་དྲས་རོ་གཅིག་ཆེན་པོར་བཏགས་པའོ། །ཕར་ཕྱིན་ཐེག་པ་དང་བསྟུན་
ན་སྐབས་འདིར་སྒོམ་ལམ་ཆུང་འབྲིང་ཆེ་གསུམ་གྱི་ཐ་སྙད་བཞག་ནས་འཕགས་ལམ་
ཡན་ལག་བརྒྱད་བསྒོམ་སྟེ། ས་གཉིས་པ་དྲི་མ་མེད་པ་ནས་བཟུང་། བཅུ་པ་ཆོས་ཀྱི་
སྤྲིན་གྱི་བར་དུ་བགྲོད་པ་ཡིན་ལ། དེའང་འདི་ལྟར་མདོ་སྡེ་རྒྱན་གྱི་དགོངས་དོན་ལྟར་
ཆུང་འབྲིང་ཆེ་གསུམ་གསུམ་དུ་ཕྱེ་བས་དགུར་འགྱུར་བའི། ཆུང་ངུའི་ཆུང་ངུ་ས་གཉིས་
པ་དྲི་མ་མེད་པ་སྟེ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའོ། །ཆུང་ངུའི་འབྲིང་གིས་ས་གསུམ་
པ་འོད་བྱེད་པ་སྟེ་བཟོད་པའི་ཕ་རོལ་ཏུ་ཕྱིན་པའོ། །ཆུང་ངུའི་ཆེན་པོས་ས་བཞི་པ་
འོད་འཕྲོ་བ་སྟེ་བརྩོན་འགྲུས་ཀྱི་ཕ་རོལ་ཏུ་ཕྱིན་པའོ། །འབྲིང་གི་ཆུང་དུས་ས་ལྔ་པ་
སྦྱང་དཀའ་བ་སྟེ་བསམ་གཏན་གྱི་ཕ་རོལ་ཏུ་ཕྱིན་པའོ། །འབྲིང་གི་འབྲིང་པོས་ས་
དྲུག་པ་མངོན་དུ་གྱུར་པ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པའོ། །འབྲིང་གི་ཆེན་པོས་
ས་བདུན་པ་རིང་དུ་སོང་བ་སྟེ་ཐབས་ཀྱི་ཕ་རོལ་ཏུ་ཕྱིན་པའོ། །ཆེན་པོའི་ཆུང་དུས་ས་
བརྒྱད་པ་མི་གཡོ་བ་སྟེ་སྟོབས་ཀྱི་ཕ་རོལ་ཏུ་ཕྱིན་པའོ། །ཆེན་པོའི་འབྲིང་གིས་ས་དགུ་
པ་ལེགས་པའི་བློ་གྲོས་ཏེ་སྨོན་ལམ་གྱི་ཕ་རོལ་ཏུ་ཕྱིན་པའོ། །ཆེན་པོའི་ཆེན་པོས་ས་
བཅུ་པ་ཆོས་ཀྱི་སྤྲིན་ཏེ་ཡེ་ཤེས་ཀྱི་ཕ་རོལ་ཏུ་ཕྱིན་པའོ། །ས་བཅུའི་འགྱུར་འདི་རུ་
བརྩི་བ་ཡིན་པས་བྱང་ཆུབ་སེམས་དཔའ་དང་མཚུངས་ལ། དེའི་ངང་ཚུལ་ནི་རྒྱུད་བླ་
མ་ལས། བྱང་ཆུབ་སེམས་དཔའི་ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་
དང༌། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་ནི་མཉམ་པ་ཉིད། །དེ་ལྟར་
མོད་ཀྱི་ས་རྡུལ་དང༌། །རྒྱ་མཚོ་བ་གླང་རྨིག་རྗེས་ཆུ། །ཁྱད་པར་གང་ཡིན་སངས་
རྒྱས་དང༌། །བྱང་ཆུབ་སེམས་དཔའི་ཁྱད་པར་ཉིད། །ཅེས་ཕྲིན་ལས་ཀྱི་བྱེད་ཚུལ་
འདྲ་བའི་ཆ་ནས་སེམས་ཅན་སྒྲོལ་བ་ལ་སངས་རྒྱས་དང་ཕྱོགས་མཚུངས་པ་བསྟན་
ཀྱང་། དོན་དུ་བྱ་བ་དང་བྱེད་པ་གཉིས་ཀའི་སྒོ་ནས་སངས་རྒྱས་ལྷག་པར་ས་རྡུལ་ལ་
-259 -



དེ་ལྕེ་བཙུན་སྙིང་ཐིག་
སོགས་པའི་དཔེས་བསྟན་པ་ཡིན་ལ། ཡོན་ཏན་གྱི་ཁྱད་ས་གཉིས་པ་ནས་བཟུང་དང་
པོའི་ཡོན་ཏན་བརྒྱ་ཕྲག་བཅུ་གཉིས་སྐད་ཅིག་མ་རེ་རེ་བཞིན། སྟོང་འགྱུར་དུ་འགྲོ་
ནུས་པ་མངོན་གྱུར་དུ་ཡོད་མེད་ནི་སྔར་བྱུང་དང་བྱ་བྲན་གྱི་དཔེས་བཤད་ཟིན་ཏོ། །
ཞེས་སོ། །རྣལ་འབྱོར་བཞི་རིམ་པས། ཡང༌། ཆེན་པོ་ཆོས་ཉིད་གཉུག་མ་རང་བབ་
ཀློང་། །ཆོས་རྣམས་ཐམས་ཅད་དེ་ཡི་ངང་དུ་ཞི། །ཞེས་པས། དེ་ལ་སྔ་མའི་མཉམ་
རྗེས་ཀྱི་དྲི་མ་རགས་པ་ཆོད་ཀྱང་ཕྲ་བ་བག་ལ་ཉལ་དུ་ཡོད་པ་སློང་ནས་ཆོད་དགོས་
པས། གཅུན་ལྷོད་སྤེལ་ཏེ་མ་བསྒོམ་ན་རོ་གཅིག་གདིང་ཐོབ་ཀྱི་རྣལ་འབྱོར་མཚན་
ཉིད་པ་མིན་པས། དེའི་ཕྱིར་གང་ཤར་ཐ་མལ་གྱི་ཤེས་པ་སོ་མ་དེ་སྒོམ་དུ་ཤར་བའི་
ཡང་དག་གི་དྲན་པས་མཉམ་རྗེས་གཉིས་ཉིན་པར་ཁོར་ཡུག་ཏུ་མ་སོང་བར་བསྐྱང་
དགོས། དེའང་དལ་བུར་འདུག་ཅིང་བསྒོམ་པ་ལ་མཉམ་བཞག་དང༌། ལངས་ཏེ་སྤྱོད་
ལམ་བྱས་དུས་རྗེས་ཐོབ་ཀྱི་ཐ་སྙད་མི་ཕྱེད་པར། རྣམ་པ་ཀུན་ཏུ་བཟང་ངན་གཉིས་
ཀྱི་ཉམས་རྟོགས་ཀྱིས་མ་བསླད་པར་རྟོགས་པའི་ངོ་བོ་ལ་བསྒོམ་རྒྱུ་མེད་པས། སྒོམ་
མེད་ཀྱི་ངང་ལ་ཡེང་མེད་དུ་བསྐྱང་དགོས་པའི་ལུང་མང་དུ་གསུངས་འདུག དེ་ལྟར་
ཐ་མལ་རང་ཁར་མི་བཏང་བར་བསྒོམས་པས་མཚན་མོ་རེས་འགའ་གཉིད་དུ་འདྲེས་
པའང་འོང་སྲིད། དེ་ལྟར་བསྒོམས་པའི་ཕན་ཡོན། མ་བསྒོམ་པའི་སྐྱོན་ནམ་ཉེས་
དམིགས་གོང་བསྟན་ལྟར་བཏང་སྙོམས་སུ་མི་བཞག་པར་སྒོམ་མེད་ཡེང་མེད་ངང་དུ་
ཉམས་སུ་བླངས་པས། རོ་གཅིག་སྐབས་ཀྱི་སྤང་བྱ་ཕལ་ཆེར་ཆོད་ནས་ཏིང་ངེ་འཛིན་
མཐར་ཕྱིན་ཏེ་རོ་གཅིག་གི་རྟོགས་པ་དེ་དུ་མའི་སྣང་བར་ཤར་ནས། སྣང་སྲིད་འཁོར་
འདས་ཀྱི་ཆོས་ཐམས་ཅད་སེམས་ཉིད་ཆོས་སྐུ་ཐིག་ལེ་ཉག་གཅིག་དངོས་གཞིར་ལྷང་
ངེར་ཤར་བ་དེ་ལ་སྐྱེ་འཇིག་འཕོ་འགྱུར་འཕེལ་འགྲིབ་མེད་པ་རྒྱ་མཚོ་ཆེན་པོའི་འཇིངས་
ལྟར་འགྱུར་བ་མེད་པའི་གདིང་ཆེན་པོ་ཐོབ་པ་ནི་རོ་གཅིག་ཆེན་པོའོ། །སློབ་དཔོན་
པདྨས། སྣང་བ་དང་སྟོང་པ་ཡང་མིང་ཙམ་དུ་ལྟོས་པའི་ཆོས་ཉིད་ཀྱི་སྣང་བ། དངོས་
པོ་མཚན་མར་མ་གྲུབ་པས་སྟོང་པར་མིང་བཏགས། སྟོང་པ་མེད་པ་མ་ཡིན། རང་
260 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བཞིན་གསལ་བ་མ་འགགས་པས་སྣང་བར་མིང་བཏགས་པ་ལས་དོན་ལ་སྣང་སྟོང་
གཉིས་སྐད་ཅིག་ཀྱང་སྔ་ཕྱི་འཕོ་འགྱུར་ཐ་དད་ཡོད་མ་མྱོང་བས་སེམས་ཀྱི་མཚན་
ཉིད་ཅིར་ཡང་མ་འགགས། མ་གྲུབ་མི་གནས། ཐམས་ཅད་དབྱེར་མེད་འོད་གསལ་
ཆེན་པོར་གདོད་ནས་ཡོད་པ་དེ་མངོན་སུམ་དུ་རིག་པ་ནི་རོ་གཅིག་ཆེན་པོ་རྟོགས་པ་
ཡིན་གསུངས་སོ། །འདིའི་སྐབས་སུ་དགེ་འདུན་གྱི་ཚོགས་དཔོན་ཆོས་བཤད་དབང་
བསྐུར་སོགས་གཞན་དོན་གྱི་དུས་ཡིན་པས་རང་ལ་མི་གནོད་ཅིང་གཞན་དོན་མཚན་
ཉིད་པ་འབྱུང་བ་སོགས་ལུང་མང་ངོ༌། །ཧ་ཅང་གཡེང་ཐལ་ན་ཉམས་རྟོགས་འགྲིབ་
ནས་བོགས་ཐོན་པ་དཀའ་བས། རྟོགས་པའི་ངོ་བོ་ལ་བོགས་འདོན་རྒྱུ་མེད་ཀྱང་གོམས་
པ་མཐར་ཕྱིན་དགོས་པས། རྣམ་པར་རྟོག་པ་དང་རྣམ་པར་དཔྱོད་པ་བློ་ལས་འདས་
མ་འདས་ཀྱི་ཁྱད་པར་ཡིན་པས་བློ་འདས་ཀྱི་ཤེས་རབ་ཏིང་ངེ་འཛིན་ལ་བརྩོན་པ་ནི་
གལ་ཆེ་གསུངས་འདུག་གོ །དེ་ལྟར་རོ་གཅིག་ཆུང་ངུ་རོ་གཅིག་གི་གཞི། འབྲིང་པོ་
ནི་ལམ། ཆེན་པོ་ནི་འབྲས་བུའོ། ། རྒྱ་ མཁྱེa/p:15:ན ། །
གསུམ་པ་སྐྱོན་དག་ཚུལ་ནི། སློབ་དཔོན་པདྨས། རོ་གཅིག་རྩལ་རྫོགས་ཙ་ན་སྣང་
སེམས་གཉིས་མེད་ཀྱི་འོད་གསལ་ཤར་བར་ཤེས་བྱའི་སྒྲིབ་པའི་སྐྱོན་དག ཉན་རང་
དུ་མི་ལྡོག དགའ་བྲོད་ལྷའི་བུའི་བདུད་བཅོམ་མོ། །ཞེས་སོ། །བཞི་པ་ཡོན་ཏན་སྐྱེ་
ཚུལ་ནི། སློབ་དཔོན་པདྨས། ཡོན་ཏན་སྣང་བ་བླ་མར་ཤར། ཆོས་བརྒྱད་རོ་སྙོམས།
སྣང་བ་བདེན་རྫུན་བྲལ། འོད་གསལ་གྱི་དོན་ལ་དགའ་བྲལ་གྱི་དགའ་བ་སྐྱེ། སྒོམ་
ལ་ཕྱིར་མི་ལྡོག་པའི་ཡོན་ཏན་སྐྱེ། རྒྱུ་འབྲས་སྟོང་ཉིད་དུ་ཤེས་པས་སྒྱུ་མ་ལྟ་བུའི་རྟེན་
འབྲེལ་ལ་དབང་ཐོབ་ནས་སྒྲིགས་ཤེས། བླ་མ་སངས་རྒྱས་ཆོས་སྐུར་མཐོང་བས་
གཉིས་མེད་ཀྱི་བྱིན་རླབས་འཇུག རང་དོན་ཞོར་ལ་འབྱུང་ཞིང་། གཞན་དོན་བསྒྲུབ་
པའི་དུས་ཡིན་པས་ཐེག་པ་ཆེན་པོ་བླ་མེད་དང་མཐུན་ནོ། །ཞེས་སོ། །ལྔ་པ་ཏིང་ངེ་
འཛིན་དེ་བོགས་འདོན་ཅིང་གོང་མ་ལ་སྦྱོར་ཚུལ་ནི་བྱ་བྲལ་པས། དེ་ལྟར་རོ་གཅིག་
རྩལ་ཀ་རྫོགས་ཙ་ན། །རང་སྐབས་སྐྱོན་དག་ཡོན་ཏན་ཐམས་ཅད་སྐྱེ། །དེ་ཉིད་སྒོམ་
- 261-



Lan giá sáng
མེད་རྣལ་འབྱོར་ཉིད་ལ་སྦྱོར། །སྦྱོར་ཚུལ་ཐབས་དང་ཤེས་རབ་ཟུང་འབྲེལ་གྱིས། །
ཞེས་པས། རོ་གཅིག་ཆུང་འབྲིང་ཆེ་གསུམ་འདི་བྱང་ཆུབ་སེམས་དཔའི་ལམ་མཐར་
ཕྱིན་ཙམ་ཞིག་ཡིན་ཀྱང་། དཔེར་ན་ལོ་ཏོག་ལ་སྲུས་འབྱུང་བ་ཙམ་གྱིས་མི་ཆོག་མཐར་
མ་ཕྱིན་གྱི་རབ་དུ་སོ་ནམ་གྱི་འབད་རྩོལ་དགོས་པ་བཞིན་དུ། རོ་གཅིག་རྣལ་འབྱོར་
མངོན་དུ་གྱུར་ཀྱང་མཐར་ཐུག་གི་འབྲས་བུ་མིན་པའི་ཕྱིར། རོ་གཅིག་འབྲིང་པོར་མ་
སླེབ་བར་དུ་དགེ་བའི་བཤེས་གཉེན་བསྟེན་དགོས། འབྲིང་པོར་སླེབ་ནས་བཤེས་
གཉེན་བསྟེན་རུང་མ་བསྟེན་རུང༌། མདོ་རྒྱུད་དམ་སྣང་སྲིད་དགེ་བའི་བཤེས་གཉེན་
བསྟེན་ཅིང་། གང་གི་མན་ངག་ཟབ་མོའི་བདག་རྐྱེན་དང་། རང་གིས་མོས་གུས་ལམ་
དུ་སློང་བའམ་ཤེས་རབ་ཟབ་མོའི་ཉེར་ལེན་གཉིས་འཛོམས་པའི་སྒོ་ནས་ལྟ་སྒོམ་
སྤྱོད་གསུམ་ཡ་མ་བྲལ་བས་ཉམས་སུ་བླངས་ནས་བོགས་འདོན་ཅིང་གོང་མ་ལ་སྦྱོར་
ཚུལ་ལུང་མང་ངོ་། ། འགན་གྱི་ཆ་ཤོ་ཟླ་1:|:29:12 2 ཀ་ལ་ཀ་
བཞི་པ་ལྷུན་གྲུབ་སྒོམ་མེད་ནི། སྡོང་བྱ་བྲལ་བས། ཡང་དག་དྲན་པ་བརྟོལ་ནས་སྒོམ་
དང་བྲལ། །མ་བསྒོམས་རང་བྱུང་ཡེ་ཤེས་འདུ་འབྲལ་མེད། །མཉམ་བཞག་ཡེ་ཤེས་
ཁོར་ཡུག་སྒོམ་མེད་ཡིན། །ཞེས་པས། དེ་ལ་ལྔ་སྟེ། སྒོམ་མེད་ཀྱི་ངོ་བོ་སྤྱིར་བསྟན་
པ། བྱེ་བྲག་ཆུང་འབྲིང་ཆེ་གསུམ་དུ་དབྱེ་བ། སྐྱོན་དག་ཚུལ། ཡོན་ཏན་སྐྱེ་ཚུལ།
ཏིང་ངེ་འཛིན་ལ་བོགས་འདོན་རྒྱུ་མེད་པར་བསྟན་པའོ། །དང་པོ་ངོ་བོ་སྤྱིར་བསྟན་པ་
ནི༑ དེའང་འོག་མའི་རོ་གཅིག་གི་ཏིང་ངེ་འཛིན་ཐབས་མཁས་ཀྱི་སྒོ་ནས་བསྐྱང་བའི་
མཐུས་སྒོམ་མེད་ཀྱི་རྣལ་འབྱོར་དུ་ཤར་ཏེ། གདོད་མའི་གནས་ལུགས་ལྷུན་གྲུབ་མཉམ་
པ་ཉིད་ཀྱི་དོན་མངོན་དུ་གྱུར་ནས། ཤེས་བྱ་ཤེས་བྱེད། རྟོགས་བྱ་རྟོགས་བྱེད། བསྒོམ་
བྱ་དང་སྒོམ་བྱེད་སོགས་གཉིས་མེད་གཞི་ཐོག་ཏུ་འབྲས་བུ་སྨིན་ཏེ་སྐུ་གསུམ་མ་དང་
འཕྲད་པས། རྩོལ་སྒྲུབ་དང་བོགས་འདོན་རྒྱུ་གང་ཡང་མེད་པར་ཡེ་ཤེས་ཆེན་པོ་ཁོར་
ཡུག་ཏུ་སོང་བའོ། །དེ་ལ་རོ་གཅིག་དང་སྒོམ་མེད་ཀྱི་ཁྱད་པར་ནི། ཡང་དག་པའི་
དྲན་པ་ལས་མ་འདས་ན་རོ་གཅིག འདས་ན་སྒོམ་མེད། རོ་གཅིག་ནི་སེམས་ཀྱི་མཚན་
-262-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཉིད། སྒོམ་མེད་ནི་སེམས་ཀྱི་གནས་ལུགས། རོ་གཅིག་ནི་སློབ་པའི་ཟུང་འཇུག་སྒོམ་
མེད་ནི་མི་སློབ་པའི་ཟུང་འཇུག་ཡིན་པས། འོག་མའི་ཏིང་ངེ་འཛིན་མཐར་ཕྱིན་པའི་
འབྲས་བུ། གདོད་མའི་གནས་ལུགས་ལྷུན་གྲུབ་མཉམ་པ་ཉིད་ཀྱི་དོན་མངོན་དུ་གྱུར་
པ་ལ། སྒོམ་སྒྲུབ་ཀྱི་རྩོལ་བ་མི་དགོས་པར་ཡེ་ཤེས་ཆེན་པོ་ཁོར་ཡུག་ཏུ་སོང་བ་ཡིན་
པའི་དོན་བློ་དང་བྲལ་དགོས་པ་སྟེ། སོ་སོའི་སྐྱེ་བོ་ཐ་མལ་པ་ལ་གཟུང་འཛིན་གྱི་རྟོག་
པ་རང་ཁ་མའི་བློ། ཚོགས་སྦྱོར་དུ་སྤང་བྱ་གཟུང་འཛིན་དང་གཉེན་པོ་ཡེ་ཤེས་འདོར་
ལེན་གྱི་བློ། མཐར་ལམ་དུ་གཉེན་པོ་ཡེ་ཤེས་ཀྱི་ཕྲ་བའི་ཡང་ཕྲ་སྙེམས་ཀྱི་བློ། སངས་
རྒྱས་ནས་བློ་དེ་དག་ཐམས་ཅད་ལས་འདས་པའི་འཛིན་མེད་ཀྱི་ཡེ་ཤེས་སམ། གྲོལ་
ཚུལ་ཡང་། བློ་གཉིས་འཛིན་གྱི་སྒྲིབ་པ་ཇེ་སངས། གཉིས་མེད་ཀྱི་ཡེ་ཤེས་ཇེ་རྒྱས་
ལ་སོང་སྟེ། མཐར་སྒྲིབ་པ་མ་ལུས་པ་སངས་པས་ཡེ་ཤེས་མ་ལུས་པ་ཕྱོགས་མེད་དུ་
རྒྱས་པའོ། ། །
གཉིས་པ་བྱེ་བྲག་ཆུང་འབྲིང་ཆེ་གསུམ་དུ་དབྱེ་བ་ལ་གཉིས། མདོར་བསྟན། རྒྱས་
བཤད་དོ། །དང་པོ་ནི། བྱ་བྲལ་པས། རྟོགས་དང་གོམས་དང་མཐར་ཕྱིན་ཆུང་
འབྲིང་ཆེ། །ཞེས་པས། གདོད་མའི་གནས་ལུགས་ལྷུན་གྲུབ་མཉམ་པ་ཉིད་ཀྱི་དོན་
མངོན་སུམ་དུ་གྱུར་པ་ལ། བསྒོམ་བྱ་སྒོམ་བྱེད་མེད་པར་མཉམ་གཞག་ཡེ་ཤེས་ཀྱི་
ཁོར་ཡུག་གཅིག་ཏུ་གྱུར་ཀྱང་ཤེས་བྱ་བག་ཉལ་གྱི་སྒྲིབ་པ་ཕྲ་བའི་ཕྲ་བ་ཡོད་པའི་ཆ་
ནས་སྒོམ་མེད་ཆུང་ངུ་། ཡང་ཕྲ་ཡོད་པའི་ཆ་ནས་འབྲིང་པོ། ཡང་ཕྲ་དང་པཅས་པ་
དག་ནས་སྒྲིབ་གསུམ་གཏན་དག་ལ་གནས་པའི་ཆ་ནས་ཆེན་པོའོ། །ཕར་ཕྱིན་ཐེག་
པའི་ལུགས་མི་སློབ་པའི་ལམ་ལ་ཆུང་འབྲིང་ཆེ་གསུམ་དུ་བཞེད་པའི། དང་པོ་ཆུང་
ངུའི་རྣལ་འབྱོར་ནི། གྲོལ་ཏིག་ལས། དྲན་འདུན་རྩོལ་བའི་བློ་ཟད་མཉམ་རྗེས་ཁོར་
ཡུག་འདྲེས༔ གཉིད་དུས་འཁྲུལ་པའི་དྲི་མ་ཕྲ་མོ་ཡོད་པ་ནི༔ མི་སློབ་ཆུང་ངུའི་རྣལ་
འབྱོར་ཞེས་བྱ་དེ་ཉིད་ཡིན་ ཞེས་པས། ལམ་འོག་མ་རྣམས་རྗེས་ཐོབ་ཀྱི་རྩལ་ལ་
བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པར་རྫོགས་པའི་མཐུ་ལས། འདོད་
བ 263 -



| ལྕེ་བཙུན་སྙིང་ཐིག་ ་
ཁའི་ལྟ་བ་ལུང་རིགས་ཀྱི་དངོས་པོས་བརྟག་ཏུ་བཟོད་པ་ཟུང་འཇུག་དང་། གཉིས་
མེད་དང་། བརྗོད་བྲལ་ཙམ་དུའང་འཛིན་པའི་ཁས་ལེན་མཐའ་དག་རང་སར་ཞིག་
སྟེ། ད་ལྟའི་ཤེས་པ་གྲྭ་མ་ཉམས་ཤིང་མདོག་མ་བསྒྱུར་ལ། བློས་མ་བྱས་པའི་ཡེ་ཤེས་
ཀྱི་ངོ་བོར་བསྒོམ་བྱ་རྡུལ་ཙམ་མི་འདུག་པ་ལ་སྒོམ་བྱེད་གང་ནས་རྙེད་མཉམ་པར་བཞག་
བྱ་འཇོག་བྱེད་དང་བྲལ་བ་རྗེས་ཐོབ་གང་ནས་འཚོལ། ལྟ་བ་བཟང་པོའི་ཤུབས་ནས་
ཐོན་པ་ལ་དྲན་པས་གང་ལ་འཛིན། ཡེངས་ཡུལ་ཆོས་ཉིད་དུ་སོང་བས་ཡེང་མཁན་
སུས་བྱེད། དགོངས་པ་ཀློང་ནས་གྲོལ་ཏེ་གཏད་མེད་ཡེ་འབྱམས་སུ་སོང་བ་ལ་བྱ་
རྩོལ་གང་ནས་བསྒྲུབ། འཁོར་འདས་ཀྱི་སྣང་ཆ་ཇི་ལྟར་ཤར་ཡང་ཞེན་མེད་ལྷུན་གྲུབ་
ཏུ་མྱོང་བ་ལ་དྲན་པའི་སོ་པ་གང་ལ་འཛུགས། སྒོམ་པའི་ཞེ་འདོད་རྨང་ནས་ཞིག་པས་
བཞག་པས་ཆོག་གོ །འཇོག་རྒྱུ་ནི་མེད་དེ་ལྷུན་གྲུབ་ཏུ་འདུག་གོ །ཡོད་པ་ནི་མ་ལགས་
ངོས་བཟུང་དང་བྲལ་ལོ། །མེད་པ་ནི་མ་ལགས་སངས་རྒྱས་ཀྱི་དགོངས་པ་ལགས་སོ། །
ད་རེས་ཀློང་ཆེན་རབ་འབྱམས་ཀྱི་བུ་རྒྱུད་དུ་སོང་བས། རང་ཉིད་གཅིག་པུར་བྲག་
ཕུག་ནང་དུ་ཆིག་རྒོད་ཤོར་ནས། ཨ་ལ་ལ་ཧོ། ཨ་ལ་ཧོ། ཨ་ལ་ལ་ཧོ། ཞེས་མགྲིན་
པ་ལོངས་སྤྱོད་ཀྱི་འཁོར་ལོའི་རྫ་རྔ་བརྡུང་ངོ་། །དོན་རྨོངས་ཚིག་ལ་ཞེན་པ་ཁྱེད་ཅག་
གིས་བལྟས་ན་ཧ་ཤང་གི་ལྟ་བ་ཨི་ཡིན་སྙམ་པ་ལོས་ཡོད་དོ། །བོན་པོའི་ལྟ་བ་ཡིན་
པ་འདྲ་དགོངས་པ་ལོས་ཡོད་དོ། །གཅེར་བུ་རྒྱང་འཕན་པའི་གྲུབ་མཐའ་འདྲ་སྙམ་པ་
འདུག་གོ །ཧེ་ཧེ། དབུ་མར་རབ་ཏུ་མི་གནས་པའང་འདི་གར་འདུག་གོ །ཕྱག་རྒྱ་ཆེན་
པོ་བློ་ལས་འདས་པའང་འདི་གར་འདུག་གོ །རྫོགས་པ་ཆེན་པོ་གདོད་ནས་རྣམ་དག་
ཀྱང་འདི་གར་འདུག་གོ །གཞི་མེད་རྩ་བྲལ་གྱི་གདོན་ཆེན་རྣལ་འབྱོར་པའི་སྙིང་ལ་
ཞུགས་ནས་ཅི་བྱེད་མི་གདའ་འོ། །ཀུན་གཞིའི་རྣམ་ཤེས་ཆོས་སྐུར་ཐིམ་པའི་སྨྱོན་པ་
ལ་གཟའ་གཏད་ཀྱི་དྲན་པ་ཡོད་པ་མ་ལགས་པས། བྱ་རྒྱུ་དང་བྱེད་རྒྱུ་མེད་པའི་ངང་
ལ་འདར་ཉལ་བྱས་ཏེ་བསྡད་པས་ཡུལ་ལྔའི་རང་གདངས་ཀྱི་ཤེས་པ་ཕྲ་མོ་དེ་ཉིད་
ཡིད་ཀྱི་རྣམ་པར་ཤེས་པ་དང་འདྲེས་ནས་མི་གདའ་འོ། །འདྲེས་པ་དེ་སླར་ཀུན་གཞིའི་
- 264-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རྣམ་ཤེས་ཀྱི་སྦུབས་སུ་ཆུད་པ་ལ་ཆོས་སྐུའི་འོད་གསལ་གྱི་མར་མེ་རང་འབར་བས་
རང་བཞིན་གྱི་སྤྲོས་པ་དང་བྲལ་བར་གནས་སོ། །དེ་ལྟར་ནའང་ལྷག་མཐོང་གསལ་
བའི་ཡེ་ཤེས་ཀྱི་རྩལ་མ་རྫོགས་པས་སྔར་གྱི་ཀུན་གཞིའི་སྦུབས་སུ་འཐུམས་ནས་འོད་
གསལ་གྱི་མར་མེ་དེ་ཤི་ནས་མི་འདུག་གོ །དེའི་ཚེ་ཡིད་ཤེས་ཁོ་གཅིག་པུར་ལངས་
ནས་རྨི་ལམ་གྱི་གྲོང་ཁྱེར་ག་ལ་བ་དེར་ཕྱིན་ནས་སྣང་བ་དཀར་དམར་སྣ་ཚོགས་ཀྱིས་
བསླུས་པ་ཞིག་བྱུང་བས་འཁྲུལ་པའི་ཆ་ཤས་ཤིག་ད་དུང་འདུག་གོ །ཞེས་རང་ཉིད་
ཀྱིས་ཇི་ལྟར་མཐོང་བའི་སྟེང་ནས་མིང་ཚིག་གིས་དྲངས་ནས་གསལ་ལ་དབྱིངས་ཆེ་
བར་བཤད་པ་སྟེ། མ་ཧཱ་མུ་དྲས་སྒོམ་མེད་ཆུང་ངུའི་མིང་འདོགས་ཙམ་ཆ་མཚུངས་སུ་
སྦྱོར། ཞེས་སོ། ། ན་
གཉིས་པ་རྒྱས་པར་བཤད་པ་ལ། རྣལ་འབྱོར་བཞི་རིམ་པས། ཡང་། འོག་མ་ལས་
འཕགས་འོག་མའི་ལྟོས་ཆོས་ཡིན། །ཆུང་འབྲིང་བག་ལ་ཉལ་བ་གཉིས་ཀྱིས་ཕྱེ། །
ཞེས་པས་སྒོམ་མེད་ཆུང་ངུ་ནི། བསྒོམ་བྱ་སྒོམ་བྱེད་མེད་པར་མཉམ་བཞག་ཡེ་ཤེས་
ཀྱི་ཁོར་ཡུག་གཅིག་ཏུ་གྱུར་པའོ། །དེའང་འོག་མ་རོ་གཅིག་གི་དུས་སུ་དྲན་པས་ཟིན་
མ་ཟིན་ལ་ལྟོས་ཏེ། བྲལ་བ་མེད་ཀྱང་ཐོབ་པ་ཡོད་པའི་གཉིས་འཛིན་རོ་གཅིག་ཆུང་
ངུའི་དུས་སུ་རགས་པ། དེ་ནས་ཏིང་ངེ་འཛིན་ཇེ་བརྟན་ལ་སོང་བ་བཞིན་དུ་གཉིས་
འཛིན་ཇེ་ཕྲ་ཇེ་ཕྲར་སོང་སྟེ། རོ་གཅིག་ཆེན་པོར་ཡང་གཉིས་འཛིན་ཕྲ་མོ་ཞིག་ཡོད།
འདིར་གཉིས་འཛིན་ཕྲ་མོ་དེའང་མཉམ་བཞག་ཡེ་ཤེས་ཀྱི་ཁོར་ཡུག་གཅིག་ཏུ་གྱུར་
ཀྱང་ཤེས་བྱ་བག་ལ་ཉལ་གྱི་དྲི་མ་ཆ་ཕྲ་བ་ཞིག་ཡོད་གསུངས། དེ་ངོས་གཟུང་བ་ནི།
ཉིན་པར་མཉམ་རྗེས་མེད་ཀྱང་མཚན་མོ་གཉིད་ཀྱི་དུས་སུ་ངོ་མ་ཤེས་སམ། ལུང་མ་
བསྟན་མངོན་ཙམ་རེ་ཡོད་གསུངས། འདི་ཤེས་བྱའི་སྒྲིབ་པ་གཉིས་ལས་ཤེས་བྱ་ཤེས་
སུ་མི་སྟེར་བའི་སྒྲིབ་པའི་ལྷག་མ་ཡིན། བག་ལ་ཉལ་གཉིས་ལས་ཉོན་མོངས་པ་བག་
ལ་ཉལ་གྱིས་སྒྲིབ་པའི་ལྷག་མ་ཡིན། ཤེས་བྱ་ཤེས་སུ་མི་སྟེར་བ་དང་། ཉོན་མོངས་
པ་བག་ལ་ཉལ་བ་གཉིས་དོན་གཅིག་མིང་གི་རྣམ་གྲངས་ཡིན། ཤེས་བྱ་དམ་འཛིན་
- 265 -



༡) ལྕེ་བཙུན་སྙིང་ཐིག་
གྱི་སྒྲིབ་པ་དང་། ཤེས་བྱ་བག་ལ་ཉལ་གཉིས་དོན་གཅིག་མིང་གི་རྣམ་གྲངས་ཡིན།
དེ་བཞི་ཀ་ཕྱོགས་གཅིག་ཏུ་བསྡོམས་པ་ལ་ཤེས་བྱ་བག་ལ་ཉལ་གྱི་སྒྲིབ་པ་ཟེར། དེའང་
དཔེར་ན་མུན་རུབ་རྒྱུ་མེད་ན་ནམ་ལངས་མི་དགོས། མུན་རུབ་པ་ལ་ལྟོས་ནམ་ལངས་
དགོས་པ་བཞིན་དུ། སྤང་བྱ་ཉོན་མོངས་པ་བག་ལ་ཉལ་དེ་མེད་ན་གཉེན་པོ་ཡེ་ཤེས་
ལ་གསལ་འགྲིབ་མེད། སྤང་བྱ་བག་ལ་ཉལ་བ་དེ་ཡོད་པ་དེ་ཡོད་པ་ལ་ལྟོས་ཏེ་གཉེན་
པོ་ཡེ་ཤེས་རང་གསལ་དུ་ཤར་བའི་ངང་ལ་སྒོམ་དགོས་པ་ལ་ཤེས་བྱ་དམ་འཛིན་ནམ་
ཤེས་བྱ་བག་ལ་ཉལ་ཟེར། དེ་ལྟར་བསྒོམ་ཡང་འོག་མ་གཟུང་དྲན་ལྟ་བུའི་རྩོལ་བ་
མེད་པ་ཨ་ཅང་ཆེ། ཡང་དག་དྲན་པ་ལྟ་བུའི་རྩོལ་བ་ཡང་མེད་པར་ཆོས་ཉིད་སྒོམ་
ཡིན་པས། རྩོལ་མེད་ཀྱི་དྲན་པ་ཟེར། དེ་ལྟར་རྩོལ་མེད་ཀྱི་ངང་དུ་སྒོམ་དགོས་ཏེ།
དེའང་བག་ཉལ་འདི་གཅོད་པར་བྱེད་པ་ལ། སྡིག་པ་མི་དགེ་བའི་ལས་དང་ཡ་ང་བ་
སྡུག་བསྔལ་བའི་ལས་ལ་སོགས་རོ་སྙོམས་ཀྱི་སྤྱོད་པ་དང་བསྲེས་ཤིང་བསྒོམ་ན་ཆོད་
ཐུབ་པར་གསུངས། དེ་ལྟར་རོ་སྙོམས་ཀྱི་སྤྱོད་པ་ལ་བསྟེན་རུང་མ་བསྟེན་རུང་བག་
ལ་ཉལ་ཆོད་ཚུལ་ནི། དཔེར་ན་ཉི་མ་ཤར་བས་མུན་པ་རང་ཤུགས་ཀྱིས་སངས་པ་
བཞིན་དུ། གཉེན་པོ་རྡོ་རྗེ་བུའི་ཏིང་ངེ་འཛིན་ལ་བརྟན་པ་ཐོབ་ནས་ཁོར་ཡུག་ཏུ་སོང་
བས། སྤང་བྱ་བག་ཉལ་གྱི་སྒྲིབ་པ་རང་ཤུགས་ཀྱིས་སངས་པའོ། །དེ་ལྟར་ཉོན་མོངས་
བག་ལ་ཉལ་ཆོད་པས་ཤེས་བྱ་བག་ལ་ཉལ་རང་ཤུགས་ཀྱིས་ཆོད་པའོ། །དེ་ལྟར་སྒོམ་
མེད་ཆུང་ངུའི་སྐབས་ཀྱི་བག་ལ་ཉལ་ཕྲ་བ་དང་ཡང་ཕྲ་ཡོད་པར་གསུངས་པ་ན། བག་
ཉལ་གྱི་ངོ་བོ་སྔ་མ་དང་འདྲ་ཡང་ཕྲ་རགས་ཀྱི་ཁྱད་པར་དབྱེ་བའོ། །སྔ་མ་ནི་ཞག་རེར་
ལན་རེའམ་ལན་གཉིས་གསུམ་འོང་བར་ཡང་རུང་ལ། ཟླ་རེ་ཐེངས་རེའམ་ལན་གཉིས་
གསུམ་འོང་ཡང་ཐང་ངོ༌། །འདིར་ལོ་རེ་རེ་ལན་རེའམ་ལོ་ཆ་ཤས་མཚམས་ལན་རེ་
ཙམ་འོང་བར་གསུངས། བག་ལ་ཉལ་ཕྲ་བ་དང་ཡང་ཕྲ་ཉིན་པར་རྗེས་ཤེས་དང༌།
མཚན་མོ་གཉིད་ཀྱི་སྐབས་སུ་རེ་འགའ་ཙམ་འོང་གསུངས་ལ། སེམས་ཅན་གྱི་ཁམས་
ལ་དམིགས་མེད་ཀྱི་སྙིང་རྗེར་འཇུག་པ་ནི་སྒོམ་མེད་ཀྱི་རྗེས་ཤེས་སྙིང་རྗེར་ཤར་བྱ་
- 266 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་བོ།
བ་ཡིན་ཀྱང་མཉམ་བཞག་གི་ངང་ལས་མ་གཡོས་སོ། །
གཉིས་པ་ཕར་ཕྱིན་འབྲིང་པོའི་རྣལ་འབྱོར་ནི། གྲོལ་ཏིག་ལས། ཉིན་མཚན་ཀུན་ཏུ་
འོད་གསལ་ཁོར་ཡུག་གཅིག་ཏུ་འགྱུར༔ གཉིད་ཀྱི་འོད་གསལ་ཕྲ་མོ་ཉམས་སུ་ཤར་
བ་ནི༔ མི་སློབ་འབྲིང་པོའི་རྣལ་འབྱོར་ཞེས་བྱ་དེ་ཉིད་ཡིན་ ཞེས་པ་ལ་འདི་སྐད་
འཆད་དོ། །ཉིན་སྣང་ལ་སྔ་མ་ལས་ལྷག་པའི་རྟོགས་པ་ཞིག་བཙལ་ཀྱང་མི་རྙེད་པ་
ཞིག་ལགས་སོ། །མཚན་སྣང་སྔ་མ་ལྟར་སྣང་མཆེད་ཀྱི་ཐིམ་རིམ་ལུགས་འབྱུང་ལུགས་
ལྡོག་གི་རྟེན་འབྲེལ་སྣ་ཚོགས་ལ་བརྟེན་མ་དགོས་པར། ཡུལ་ལྔའི་གཟུང་ཡུལ་ནུབ་
པའི་ངང་ལས་ཡིད་གསུམ་གྱི་རྩལ་བག་ལ་ཞ་སྟེ། མུན་པ་ལྟ་བུའི་གཏི་མུག་ཀྱང་མ་
ཡིན་ལ། གསལ་ཆེ་གོ་ཡང་མི་ཕྱེད་པའི་མི་རྟོག་པའི་འོད་གསལ་ཞིག་ལ་གནས་སོ། །
དེ་ནས་ལྷག་མཐོང་གསལ་བའི་ཡེ་ཤེས་ཀྱིས་སད་པར་མ་བྱས་ན་གཟུགས་མེད་སྐྱེ་
མཆེད་མུ་བཞིར་གོལ་བ་ཡིན་ནོ། །ཞེས་ཀུན་མཁྱེན་རྡོ་རྗེ་གཟི་བརྗིད་ཀྱིས་ངོ་སྤྲོད་
བྱུང་བ་ཡིད་ལ་བཅགས་ནས་གྲུང་ཆ་བཏོན་པས་མི་མཇེད་ཀྱི་བཀོད་པའང་གསལ་
ལམ་སྙམ་པའི་སྣང་ཆ་གོ་མ་འགགས་པ་འདུ་ཤེས་གྲུང་པོ་ལས་འདས་པ་ཞིག་བྱུང་ངོ༌། །
དེ་ནི་གསལ་བའི་འོད་གསལ་གྱི་རང་བཞིན་ཡིན་ཏེ་ཆགས་ན་གཟུགས་ཁམས་སུ་སྐྱེ་
བ་ཡིན་ནོ་ཞེས་ཀུན་མཁྱེན་བླ་མས་ཞལ་ཆེམས་སུ་བཞག་འདུག་པས། མཐའ་གྲོལ་
ཀློང་ཡངས་ཆེན་པོའི་གནད་ལ་རྒྱུན་དུ་སློབ་པ་ཞིག་ལགས་སོ། །ཨ་ལ་ལ་ཧོ། ཕ་ཨོ་
རྒྱན་ཆོས་རྗེའི་བྱིན་རླབས་དང་། །མ་ཡེ་ཤེས་ཌཱ་ཀིའི་ཐུགས་རྗེ་ཡིས།།དབུ་མ་འོད་
གསལ་གྱི་ཁང་མཛེས་ན། །ངའི་དགོངས་པ་ཅོག་བཞག་ཆེན་པོར་འཁྱིལ། །སྤྱིར་
སྙིང་ཐིག་ཟབ་མོའི་བཀའ་དྲིན་དང་། །དགོས་ཀུན་མཁྱེན་བླ་མའི་དགོངས་གཏེར་
གྱིས། །ངའི་ཉམས་མྱོང་སོམ་ཉིའི་སྒྲོག་ལས་གྲོལ། །གྲོགས་གྲུབ་ཐོབ་འཚོགས་ཀྱང་
གནོད་རྒྱུ་མེད། །ཚིག་དཔྱད་ལེགས་ཀྱི་སྟོང་པའི་འབྲུག་སྒྲ་དང་། །དོན་ལག་བསྟར་
གྱི་གསེར་ཞུན་དྭངས་མའི་བཅུད། །དེ་བསྲེ་ས་འདྲེས་པ་ལ་མ་ལགས་པས། །ངའི་
མན་ངག་ལ་བཅོས་བསླད་མ་བྱེད་ཅིག །ཐབས་ལམ་གྱི་བདེ་བའི་འོད་གསལ་དང༌། །
• 267-



1:|ཀ ལྕེ་བཙུན་སྙིང་ཐིག་ཡིན།
ཐོད་རྒལ་གྱི་སྣང་བའི་འོད་གསལ་གཉིས། །འདིར་འཆད་པའི་སྐབས་སུ་མ་བབས་
པས། མ་མཁའ་འགྲོའི་ཡང་ཐིག་དེ་ལ་དྲིས། །ཞེས་སྐབས་ཀྱི་རྡོ་རྗེའི་མགུར་དང་
བཅས་པའོ། །རྣལ་འབྱོར་བཞི་རིམ་པ་ལྟར་ན། རྩ་བའི་སྡོམ་ཚིག་ཆུང་ངུའི་ཞར་ལ་
བསྟན་པ་ཡིན་ལ། འདིར་སྒོམ་མེད་འབྲིང་པོ་ཐོ་ཙམ་གསུངས་པ་ནི། གདོད་མའི་
གནས་ལུགས་འདུས་མ་བྱས་ཤིང་ལྷུན་གྱིས་གྲུབ་པའི་ཡེ་ཤེས་མངོན་དུ་གྱུར་པ་ལ།
སྒོམ་སྒྲུབ་ཀྱི་རྩོལ་བ་མེད་པར་མཉམ་བཞག་ཡེ་ཤེས་ཀྱི་ཁོར་ཡུག་གཅིག་ཏུ་གྱུར་ཀྱང་།
ཡེ་ཤེས་ཀྱི་རང་བསྒྲིབ་ལ་མི་ཤེས་པའི་ཟིལ་ཞེས་བྱ་བའི་རྟོག་མེད་ལུང་མ་བསྟན་མངོན་
ཙམ་རེ་འོང་བ་དེས། ཇི་སྙེད་མཁྱེན་པའི་ཡེ་ཤེས་ལ་སྐད་ཅིག་མ་རེ་བསྒྲིབ་ནུས་པ་དེ་
ལ་སྒོམ་མེད་ཉི་མ་སྤྲིན་གྱིས་བཀབ་པ་ཟེར་རོ། །བག་ལ་ཉལ་ཡང་ཕྲ་དེ་ཆོད་པས་ན།
དཔེར་ན་ཉི་མའི་སྙིང་པོ་ལ་མུན་པ་ཆགས་པའི་གཞི་མེད་པ་བཞིན་དུ་གཉེན་པོ་རྡོ་རྗེ་
ལྟ་བུའི་ཏིང་ངེ་འཛིན་ལ་བརྟན་པ་ཐོབ་ནས་ཁོར་ཡུག་ཏུ་སོང་བས། སྤང་བྱ་བག་ལ་
ཉལ་གྱི་སྒྲིབ་པ་རང་ཤུགས་ཀྱིས་སངས་པའོ། །གསུམ་པ་ཕར་ཕྱིན་ཆེན་པོའི་རྣལ་
འབྱོར་ནི། གྲོལ་ཏིག་ལས། གཉིས་སྣང་ཤེས་བྱའི་དྲི་མ་ཕྲ་མོ་དེ་ཟད་ཅིང་༔ གཞི་
དང་ལམ་གྱི་འོད་གསལ་གཅིག་ཏུ་འདྲེས་པ་ནི༔ མི་སློབ་ཆེན་པོའི་རྣལ་འབྱོར་ཞེས་
བྱ་དེ་ཉིད་ཡིན༔ ཞེས་པས། ཕྱི་སྣང་བའི་ཡུལ་ཟད། ནང་འཛིན་པའི་སེམས་ཟད།
ལས་དང་བག་ཆགས་ཀྱི་མཐའ་སྟོང་སྟེ། གདོད་མའི་གཞིའི་གནས་ལུགས་འཁོར་
འདས་ཀྱི་བློ་སྒྲོས་མ་བཏགས་ཤིང་གྲོལ་འཁྲུལ་གྱི་མཚམས་ལས་འདས་པ། ཅི་ཡང་
མ་ཡིན་ལ་ཅི་ཡང་བྱར་བཏུབ་པ། གཞི་ཐོག་ནས་ཆོས་དྲུག་གི་སངས་རྒྱས་པའི་ཡེ་ཤེས་
འོད་གསལ་གྱི་སྦུབས་རང་བཞིན་གྱིས་རྣམ་པར་དག་པ་དེའི་ངང་དུ། ད་ལྟ་ལམ་གྱི་
རིག་པ་བཟང་རྟོག་ངན་རྟོག་ལུང་མ་བསྟན་གསུམ་ཀའི་སྐྱོན་ཡོན་དགག་སྒྲུབ་ལས་
འདས་པ་ནམ་མཁའ་དྭངས་པའི་ཀློང་ལྟ་བུ་དང་འདྲེས་པས། སྒོམ་པའི་ཆོས་མེད།
བླང་དོར་གྱི་རིས་མེད། ཡིན་མིན་གྱི་རྩིས་མེད། ས་ལམ་གྱི་འཕྲང་མེད། སྐུ་གསུམ་
འདུ་འབྲལ་མེད་པའི་ངང་དུ་ཉིན་མཚན་རིས་མེད་དུ་ལ་བཟླས་པ་ཞིག་ལ་ཟེར་བ་
- 268 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
གདའ་སྟེ། རྫོགས་ཆེན་སེམས་སྡེ་བས་ལྷུན་གྲུབ་ཀྱི་ཉམས་ཏིང་ངེ་འཛིན་ཐུན་མཚམས་
ལས་འདས་པ་ཞེས་འཆད། ལ་ལ་མ་ཧཱ་མུ་དྲ་བས་སྒོམ་མེད་ཆེན་པོ་སྟེ། མན་ངག་
དངོས་ནི་སྙིང་ཐིག་གི་དགོངས་པ་དང་སྦྱར་ནས་བཤད་པས་ཁྱད་པར་ཅུང་ཟད་ཡོད་
པ་ཤེས་དགོས་སོ། །ཞེས་སོ། །རྣལ་འབྱོར་བཞི་རིམ་པས། ཡང༌། ཆེན་པོ་དེ་ཉིད་དག་
ནས་ལམ་མཐར་ཕྱིན། །འབྲས་བུའི་ཡེ་ཤེས་མངོན་གྱུར་རྫོགས་སངས་རྒྱས། །སྐུ་ལྔ་
ཡེ་ཤེས་ལྔ་ཡི་བདག་ཉིད་ཅན། །རང་གཞན་དོན་གཉིས་ཕུན་སུམ་ཚོགས་པའོ། །ཞེས་
པས། གོང་གི་ཤེས་བྱའི་སྒྲིབ་པ་ཡང་ཕྲ་དང་བཅས་པ་ཆོད་ནས་ལམ་གྱི་འོད་གསལ་
མཐར་ཕྱིན། གཞིའི་འོད་གསལ་མ་ཐོག་ཏུ་སླེབས་ནས་སྒྲིབ་གཉིས་གཏན་ནས་དག་
སྟེ༑ དོན་གཉིས་ཕུན་སུམ་ཚོགས་པའི་སངས་རྒྱས་ཀྱི་ས་ཐོབ་པ་ནི་སྒོམ་མེད་ཆེན་
པོའོ། །དེ་ལ་རྒྱབ་སྐྱོར་ལུང་མང་དུ་གསུངས་འདུག དེ་ལྟར་སྒོམ་མེད་ཆུང་ངུ་ནི་སྒོམ་
མེད་ཀྱི་གཞི། འབྲིང་པོ་ནི་ལམ། ཆེན་པོ་ནི་འབྲས་བུའོ། ། ༡ : 1:|:།
གསུམ་པ་སྐྱོན་དག་ཚུལ་ནི། བྱ་བྲལ་བས། དེ་ལྟར་སྒོམ་མེད་རང་རྩལ་རྫོགས་པ་ཅི་
ན། །མ་ལུས་སྐྱོན་དག་ཡོན་ཏན་ཐམས་ཅད་ཀུན། །འབད་མེད་རང་བཞིན་ལྷུན་གྱིས་
གྲུབ་པའོ། །ཞེས་པའི་དོན་སློབ་དཔོན་པདྨས། སྒྲིབ་པའི་སྐྱོན་ཐམས་ཅད་དག ས་
བཅུ་མན་ཆད་དུ་མི་ལྡོག འཆི་བདག་གི་བདུད་བཅོམ། སྐྱེ་ཤི་དང་བྲལ་ཞེས་སོ། །
བཞི་པ་ཡོན་ཏན་སྐྱེ་ཚུལ་ནི། སློབ་དཔོན་པདྨས། ཡོན་ཏན་ནི་བླ་མ་དང་གཉིས་སུ་
མེད་པར་སངས་རྒྱས། སྣང་སྲིད་ཆོས་སྐུར་གྲོལ། ལྷན་ཅིག་སྐྱེ་དགའི་བདེ་བ་སྐྱེ།
མཐར་ཕྱིན་པའི་ཡོན་ཏན་འདུས་མ་བྱས་ཤིང་ལྷུན་གྱིས་གྲུབ་པའི་ཡེ་ཤེས་མི་སློབ་པའི་
ཟུང་འཇུག་རང་དོན་ཆོས་སྐུར་སངས་རྒྱས་ནས་ནམ་མཁའ་ལྟ་བུའི་རྟེན་འབྲེལ་ལ་
དབང་བསྒྱུར་བས། གཟུགས་སྐུ་གཉིས་ཀྱིས་འཁོར་བ་མ་སྟོངས་ཀྱི་བར་དུ་འགྲོ་དོན་
རྒྱུན་ཆད་མེད་པར་མཛད་པས། ཐེག་པའི་མཐར་ཐུག་བླ་ན་མེད་པའི་དགོངས་པ་
དང་མཐུན་ནོ། །ཞེས་སོ། །༡༡
ལྔ་པ་ཏིང་ངེ་འཛིན་དེ་ལ་བོགས་འདོན་རྒྱུ་མེད་པར་བསྟན་པ་ནི། ཡང་། དྲན་པ་བཞི་
- 269 -



ཁོ་ལྕེ་བཙུན་སྙིང་ཐིག་གི་
ཡི་ཏིང་འཛིན་རབ་ཏུ་རྒྱས། །ཏིང་འཛིན་མཐར་ཕྱིན་ཚེ་གཅིག་སངས་རྒྱས་ཐོབ། །གསང་
སྔགས་རྡོ་རྗེ་ཐེག་པའི་ཁྱད་ཆོས་ཡིན། །ཞེས་པས་རྣལ་འབྱོར་བཞི་བའི་ལམ་འདི་ཐར་
པ་བྱང་ཆུབ་ཀྱི་ལམ་མཐར་ཕྱིན་པའི་འབྲས་བུ་ཡིན་ཏེ། དཔེར་ན་སྟོན་ཐོག་མཐར་
ཕྱིན་ནས་བདག་གིར་བྱེད་པ་ལྟར། སྒོམ་མེད་ཆེན་པོའི་རྣལ་འབྱོར་འདི་ནི་རྣམ་པ་
ཐམས་ཅད་མཁྱེན་པ་ཡང་དག་པར་རྫོགས་པའི་སངས་རྒྱས་ཡིན་པས་དེ་ལ་བོགས་
འདོན་མེད་པའོ། །ཤེར་ཕྱིན་ཀུན་མཁྱེན་ཆེན་པོ་འཇིགས་བྲལ་གླིང་པ། མཆན། :
ལམ་ལྔ་དང་སྦྱར་བའི་དགོས་ཆེད་དང་། འབྲས་བུའི་ཡོན་ཏན་སྐུ་གསུམ་གྱི་དབྱེ་བ་
ནི༑ འདི་ལྟ་བུའི་དགོངས་པ་དེ་སུ་ལ་མངའ་ན་གྲུབ་ཐོབ་ཆེན་པོ་རྣམས་ལའང་རྣལ་
ལམ་བྱུང་བའི་ལོ་རྒྱུས་འདུག་པས་རྒྱལ་དབང་མཚོ་སྐྱེས་རྡོ་རྗེ་དང་། པཎ་ཆེན་བི་མ་
ལའི་དགོངས་པའི་ཀློང་ཆེན་པོར་འཁྱིལ་བར་རྟོགས་པས། བླུན་སྒོམ་མུ་ཅོར་སྨྲ་བ་
རྣམས་ཕུ་ཐག་མ་ཆོད་པའི་ཅལ་ཅོལ་འུད་སྐད་དུ་མ་སྨྲ་བར་བག་ཡོད་པར་བགྱིད་ན་
ཅི་མ་རུང་བ་ཤར་ཏེ་ཡི་གེར་འགོད་པའང་ཐལ་ལོ། །ཞེས་དང་། གནས་ལུགས་ཟེར་
མཐོང་རང་གྲོལ་གྱི་མཇུག་ཏུ་ཡང་འདི་ལྟར་གསུངས་ཏེ། ཕྱག་རྫོགས་གཉིས་ཀའི་
རྒྱུད་དང་མན་ངག་ནས་རིག་པ་ཅིག་ཆོད་རང་གྲོལ་ལས་ས་ལམ་གྱི་རྣམ་བཞག་མ་
གསུངས་ཀྱང་། སྔོན་བྱོན་གྲུ་ཐོབ་བྱང་ཆུབ་སེམས་དཔའ་ཆེན་པོ་རྣམས་ཀྱིས་བསྟན་
པ༑ རྗེས་ཐོབ་ཀྱི་རིག་པའི་རྩལ་ཆེན་རྫོགས་པ་ལ་དགོངས་ནས། རྩེ་གཅིག་སྤྲོས་
བྲལ་རོ་གཅིག་སྒོམ་མེད་སོ་སོར་ཆུང་འབྲིང་ཆེ་གསུམ་གྱི་མིང་བཏགས་ནས་ས་ལམ་
གྱི་དོད་པོ་བརྩི་བར་མཛད་པ་བཞིན་ནོ། །ལྷག་དོན་ཕྱི་རབས་པ་དག་སྤྲོས་བྲལ་མཚན་
མ་ཅན་དུ་གོལ་བ་དང༌། རྩེ་གཅིག་ཆེན་པོའི་བག་ཆགས་ལ་སྒོམ་པ་ཉིན་མཚན་ཁ་
སྦྱོར་དུ་རློམས་སེམས་དང་སྐྱེ་བ་སོགས་ཤེས་རབ་རྣམ་པ་གསུམ་གྱིས་བཏང་བར་ཟད་
མོད། འདིས་མཚུངས་པར་མཐར་ཐུག་གི་གྲོལ་གཞི་གྲོལ་ས་ཁྱད་ཆོས་དྲུག་ལྡན་གྱི་
ཀུན་ཏུ་བཟང་པོའི་དགོངས་པ་ངེས་པར་ཤེས་དགོས་པར་འདུག རྫོགས་ཆེན་གསང་
བ་སྙིང་ཐིག་པའི་ཟུར་སྐད་དོ། །གནད་དེ་ལྟ་བུ་གོ་བར་བྱེད་པ་ལ་ཀུན་མཁྱེན་ཀློང་
- 270 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཆེན་པའི་གསང་མཛོད་བརྡོལ་དགོས་པས་ཕྱི་རབས་སུ་དགོངས་བརྒྱུད་ཀྱི་འཕོ་བ་
ཐོབ་པའི་དོན་གྱི་རྣལ་འབྱོར་པ་རིམ་པར་བྱོན་པ་དག་ལ། ཀློང་ཆེན་ནམ་མཁའི་རྣལ་
འབྱོར་གྱིས་ཁ་ཆེམས་སུ་བྲིས་ཤིང་ད་ལྟ་བའི་དམིགས་བསལ་དག་པའི་སྣང་བ་ཅན་
ཁྱབ་གདལ་ནམ་མཁའི་ཤེས་པས་ཟིན་བྲིས་སུ་བགྱིས་པའོ། །དེ་ལ་སྐབས་སུ་བབ་
པའི་གདམས་ངག་ནི་རང་ལུགས་འོད་གསལ་རྫོགས་པ་ཆེན་པོའོ། །དེ་སྟོན་བྱེད་ཀྱི་
བླ་མ་ནི། ཨ་ཏི་བཀོད་པ་ཆེན་པོ་ལས། མཁས་ཤིང་བྱ་བ་བྲལ་བ་དང་། །ཆོས་ཉིད་
དོན་ལྡན་ཚད་ཕེབས་པ། །འདོད་པའི་དོན་ལ་རྨོངས་པ་མེད། །གསང་སྔགས་བླ་མའི་
མཚན་ཉིད་དོ། །ཞེས་གསུངས་པའི་དོན་ཐུན་མོང་དང་ཐུན་མིན་གྱི་སྔོན་འགྲོའི་སྐབས་
རྣམས་སུ་བཤད་པ་ལྟར། བརྒྱུད་པའི་བྱིན་རླབས་དང་ལྡན་པའམ། ཕྱི་ནང་ཁྱད་པར་
གྱི་ཁྲིད་ལ་ཉམས་མྱོང་གི་གདར་ཤ་ཆོད་ཅིང་། སློབ་མའི་བློ་དང་སྐལ་པར་འཚམས་
པའི་གདམས་ངག་སྟེར་ཤེས་པ་ཞིག་གལ་ཆེ། མིན་ཀྱང་ཚེ་རབས་ནས་བཟང་འབྲེལ་
ཆེ་བའི་བླ་མ་དང་འཕྲད་ན། སློབ་མའི་རབ་འབྲིང་སོགས་ལ་མི་ལྟོས་པར་ལམ་གོང་
མ་ལ་དཀྲི་ནུས་སོ། །བཤད་ཡུལ་གྱི་སློབ་མ་ཡང་། ཀློང་གསལ་ལས། རྒྱུད་དུལ་
སྡིག་འཛེམ་དབང་པོ་རྣོ། །སྐྱོ་ཤས་སྡུག་སྲན་སྙིང་རུས་ཆེ། །ཞེས་དང༌། དད་ལྡན་
སྙིང་རྗེ་གཏོང་ཕོད་ཡངས་པ་ཆེ། །དབང་པོ་རྣོ་ཞིང་ངག་འཇམ་དུལ་ཚིག་སྨྲ། །བླ་མ་
ལ་གུས་ཚིག་གི་སྤྲོས་པ་ཆོད། །མ་བརྟགས་གསང་ཚིག་ཡོན་ཏན་རྡུལ་ཙམ་ཡང་། །
གཞན་ལ་མི་བརྗོད་ཉམས་ལེན་དག་ལ་བརྩོན། །དེ་ནི་གསང་སྔགས་གསུང་བའི་
སྣོད་ཡིན་ནོ། །ཞེས་གསུངས་པ་ལྟར་མདོ་རྒྱུད་མན་ངག་རྣམས་ནས་གསུངས་པའི་
བླ་སློབ་ཀྱི་རྟེན་འབྲེལ་མཚན་ཉིད་པ་དཀའ་ཡང་ཕྱོགས་ཙམ་རེ་ངེས་པར་ཚང་དགོས།
མ་བརྟགས་བབ་ཅོལ་གྱིས་མན་ངག་ཟབ་མོ་ཉན་བཤད་བགྱིས་ན་ཉེས་པ་ཚད་མེད་
དེ་རྡོ་རྗེ་དམྱལ་བར་ཡང་ལྟུང་ངེས་པས། དེ་ལྟར་བརྟགས་ཏེ་གདམས་པ་རིམ་པར་ངོ་
སྤྲོད་ཀྱང་རིམ་གྱིས་གདབ་དགོས་སོ། །དེའང་རང་ལུགས་ལ་དབང་པོ་རབ་འབྲིང་ཐ་
གསུམ་ལས། རབ་ཀྱི་རབ། རབ་ཀྱི་འབྲིང་། རབ་ཀྱི་ཐ་མ། འབྲིང་གི་རབ། འབྲིང་
-27-



ལྕེ་བཙུན་སྙིང་ཐིག་དང་།
གི་འབྲིང་། འབྲིང་གི་ཐ་མ། ཐ་མའི་རབ། ཐ་མའི་འབྲིང་། ཐ་མའི་ཐ་མ་དང་དགུ་
ཡོད། གཞན་གོང་གི་རྣལ་འབྱོར་བཞི་རིམ་སྐབས་བཤད་ལྟར། གཅིག་ཅར། ཐོད་
རྒལ། རིམ་གྱིས་དང་གསུམ་ལའང་ནང་གསེས་དབྱེ་ཚུལ་འདྲ་བར་འདུག་གོ །གོང་
གི་རང་ལུགས་འབྲིང་གི་འབྲིང་མན་ཆད་རིམ་གྱིས་པའི་རིགས་སྣང་བ་ཡུལ་གྱི་ཇོ་ཅན་
རྣམས་ལ་ཁྲིད་ཚུལ་འདི། བསྒྲུབ་བྱ་སྒྲུབ་བྱེད་མི་འཛོལ་བའི་ལམ་ཡང་དག་པ་ཡིན་
ལ༑ དབང་པོ་རྣོན་པོ་རྒྱུའི་སྟོབས་ཅན་རིག་པ་རང་སྣང་གི་ཇོ་ཅན་རྣམས་ནི་མ་གཏོགས་
སོ། །དེ་མན་ཆད་ཀྱི་ལུགས་གཞན་ལ། མཆན། ཐོས་བསམ་གཏན་ལ་དབབ་པའི་
གོ་མྱོང་རྟོགས་གསུམ་གྱིས་སྦྱངས་གོམས་ཁོ་ནར་བཞེད་ཀྱང་། གང་ལྟར་ཇ་མ་དང་
གདམས་ངག་ཟུང་དུ་འཇུག་པའི། དྭངས་འདོད་ཡིད་ཆེས་ཀྱི་དད་པ་རྟག་བརྟན་འཕོ་
འགྱུར་མེད་པ་ཞིག་གི་སྒོ་ནས། ཅི་གསུངས་ཆེད་དུ་བཀར་བ་ཐུན་མོང་ཐུན་མིན་གྱི་
བསགས་སྦྱངས་སོགས་ཚུལ་བཞིན་ཉམས་སུ་ལེན་ཅིང་སྐད་ཅིག་ཀྱང་སྔ་མ་མི་བརྗེད་
པའི་ལམ་ཁྱེར། མི་ཁྲེལ་གསུམ་ལ་མཐིལ་བཅོལ་ཏེ་སྔ་མའི་རྣལ་འབྱོར་སྤྲོས་བཅས་
སྤྲོས་མེད་ཀྱི་ཉམས་ལེན་རང་སྔོ་དང་མཐུན་པ་གལ་ཆེ་ཚུལ་ནི། དཔལ་ས་ར་ཧས།
དོན་དམ་ལྷན་ཅིག་སྐྱེས་པའི་ཡེ་ཤེས་ནི། །ཚོགས་བསགས་སྒྲིབ་པ་སྦྱངས་པའི་ལག་
རྗེས་དང༌། །རྟོགས་ལྡན་བླ་མའི་བྱིན་རླབས་ཁོ་ན་ལས། །ཐབས་གཞན་བརྟེན་པ་
རྨོངས་པ་ཤེས་པར་བྱ། །ཞེས་པ་ལྟར། སྤྱིར་བློ་ལྡོག་རྣམ་བཞི་ནས་དངོས་གཞིའི་
ཁྲིད། ཨ་ནུ་མན་ཆད་ཀྱི་ཐེག་པའི་རིམ་པར་རང་གི་བསགས་སྦྱངས་དང་། མྱོང་གོམས་
ཀྱི་ཁྱད་པར་ལ་རག་ལས། དེའི་ཕྱིར་ཀུན་དང་མཐུན་ཞིང་ཀུན་ལས་ཁྱད་པར་དུ་
འཕགས་པ་ནི་རྫོགས་ཆེན་ཡང་གསང་བླ་ན་མེད་པ་ཡིན་ཞེས་པའི་དོན་དེ་ཡིན་པར་
འདུག་གོ །དེ་ལ་དགའ་རབ་རྡོ་རྗེས་གསུངས། སློབ་དཔོན་འཇམ་དཔལ་བཤེས་
གཉེན་གྱིས་གདུལ་བྱའི་ཁམས་དབང་དང་མཐུན་པར། རིམ་འཇུག་ཅན་ལ་སེམས་
ཀྱི་སྡེ། །ནམ་མཁའ་ཅན་ལ་ཀློང་གི་སྡེ། །རིམ་རྩོལ་བྲལ་ལ་མན་ངག་སྡེ། །ཞེས་གསུམ་
དུ་བཀྲལ་བའི་དང་པོ། རྒྱུད་ཕྱི་མ་ལས། དེ་ལྟར་དགོངས་པ་དོན་བརྒྱུད་ལ༔ ཚིག་
-272-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རྒྱུད་རྣམ་པ་གསུམ་དུ་བྱུང་༔ སེམས་ཀློང་མན་ངག་སྡེ་གསུམ་མོ༔ དང་པོ་སེམས་
སྡེའི་ངོ་བོ་ནི༔ མིག་གཉིས་ནམ་མཁའི་ཁམས་སུ་བལྟ༔ འགྱུ་བའི་དབུགས་ཀྱང་རང་
སོར་ཀློད༔ སྐྱིལ་ཀྲུང་མཉམ་བཞག་ལྷོད་ཆ་ཅན༔ ཡང་ན་ལག་གཉིས་པུས་མོར་བཀབ་
ཆོས་ཀུན་བྱང་ཆུབ་སེམས་ཀྱི་ངང་༔ གསལ་དྭངས་ཕྱེད་པའི་རིག་པ་ལ༔ འདུ་ཤེས་
གྲུང་པོས་མི་ལྟ་བར༔ བལྟ་བྱ་ལྟ་བྱེད་གཉིས་མེད་པའི༔ གནས་ལུགས་ཡེ་བཞག་
ཆེན་པོ་ལ༔ སྒྲིམ་པོའི་བློ་ཡིས་མི་འཆོས་སོ༔ དྲན་པའི་གཟེབ་ཀྱིས་མི་འཆིང་ངོ་
གཉེན་པོའི་ལྷད་ཀྱིས་མི་བསླད་དོ༔ དེ་ཚེ་དྲན་བསམ་ཅི་ཤར་ཡང་༔ སེམས་ལས་
བྱུང་ཞིང་སེམས་ཀྱི་ངང་༔ འཁོར་འདས་མ་ལུས་སེམས་སུ་རྫོགས༔ དེ་ལྟར་གནས་
པའི་ཆོས་ཉིད་ལ༔ ཐ་སྙད་ཚིག་གིས་སྨྲ་མ་ཤེས༔ བཅོས་མའི་མིག་གིས་མཐོང་མི་
འགྱུར༔ ཀ་དག་གཏིང་གསལ་ཆེན་པོའོ༔ ཞེས་དང་། གཉིས་པ། ཡང་དེ་ཉིད་ལས།
གཉིས་པ་ཀློང་སྡེའི་ངོ་བོ་ནི༔ ཕྱོགས་རིས་མེད་པ་ལྟ་བའི་ཀློང་༔ དམིགས་གཏད་
མེད་པ་སྒོམ་པའི་ཀློང་༔ རེ་དོགས་མེད་པ་སྤྱོད་པའི་ཀློང་༔ ཐེ་ཚོམ་མེད་པ་འབྲས་
བུའི་ཀློང་༔ བཟང་ངན་མེད་པ་ཆོས་སྐུའི་ཀློང་༔ དྲན་འཛིན་མེད་པ་ལོངས་སྐུའི་ཀློང་༔
རྟག་ཆད་མེད་པ་སྤྲུལ་སྐུའི་ཀློང་༔ སྒོམ་དུ་མེད་པ་འོད་གསལ་ཀློང་༔ གཉེན་པོ་མེད་
པ་དྲན་པའི་ཀློང་༔ བདེ་ཆེན་ཀུན་ཏུ་བཟང་མོ་ཡི༔ བྷ་ག་ཡངས་པའི་ཀློང་ཆེན་མོར༔
བཅོས་མའི་ཆོས་རྣམས་རྫོགས་སངས་རྒྱས༔ དེ་ཕྱིར་ང་ཡི་མཁའ་ཀློང་དུ༔ རྒྱལ་བ་
ཀུན་གྱི་ཐུགས་རྡོ་རྗེ༔ འདུ་འབྲལ་མེད་པ་ཨེ་མ་ཧོ༔ ཞེས་དང་། །
གསུམ་པ་མན་ངག་སྡེ་ལའང་། རིག་འཛིན་ཆེན་པོ་ཤྲཱི་སིདྷས་ནང་གསེས་ཕྱི་སྐོར་ནང་
སྐོར་གསང་སྐོར་ཡང་གསང་བླ་ན་མེད་པ་སྟེ་བཞིར་དབྱེ་བའི་སྔ་མ་གསུམ་ཞར་ལ་ཚང་
བའི་ཡང་གསང་བླ་ན་མེད་པ་སྟེ་ཀ་དག་ཁྲེགས་ཆོད་ལ་བཟླ་སྐོར་གསུམ་དང་ལྷུན་
གྲུབ་ཐོད་རྒལ་གཙོ་བོར་བསྟན་པ་ཡིན་ལ། གནད་གསུམ་ཤན་འབྱེད་ལས། སྙིགས་
མའི་དུས་ན་རྫོགས་ཆེན་སྒོམ་པ་རྣམས༔ གཞི་ལམ་འབྲས་བུའི་གནད་ལ་རྨོངས་གྱུར་
པས༔ འདོད་ཁའི་ལྟ་སྒོམ་མཐོན་པོར་ཕྱོགས་འཛིན་ལས༔ ཡིད་དཔྱོད་སྒྲོག་ལས་
-273 -



ཀེ ལྕེ་བཙུན་སྙིང་ཐིག་ཏུ་བྱེད་
གྲོལ་བ་ཉིན་སྐར་ཙམ༔ དེ་ཕྱིར་འདི་ན་གནད་གསུམ་ཤན་འབྱེད་ལ༔ སེམས་རིག་
དབྱེ་བ་སེངྒེ་རྩལ་རྫོགས་བསྟན༔ ཞེས་པ་ལྟར། སློབ་དཔོན་ཆེན་པོ་དགའ་རབ་རྡོ་
རྗེའི་འདས་རྗེས་ཚིག་གསུམ་གྱི་དོན། ངོ་རང་ཐོག་ཏུ་སྤྲོད། ཐག་གཅིག་ཐོག་ཏུ་བཅད།།
གདིང་གྲོལ་ཐོག་ཏུ་བཅའ་བ་གསུམ་གྱིས་ཁྲེགས་ཆོད་གཏན་ལ་དབབ་དགོས་པས་ན།
དེ་ལ་སྤྱི་དང་ཁྱད་པར་གཉིས་ལས། དང་པོ་བླ་མ་ཡང་ཏིག་གི་དོན་ཁྲིད་ལྟར་ན། ཡེ་
གྲོལ་ཚངས་པའི་དབང་དང༌། སྤྱི་བླུགས་ཚངས་པའི་དབང་གཉིས་ཀྱིས་བསྟན་ཏེ།
དེའང་ཕྱི་སྣང་བའི་ཡུལ་ལྔ་རང་གསལ་མིང་མེད་དུ་ལ་བཟླ་བ་ནི། མེ་ལོང་དུ་ཤར་
བའི་གཟུགས་བརྙན་བསྟན་ལ། དང་པོ་གང་ནས་བྱུང་། ད་ལྟ་གང་ན་གནས། ཐ་མ་
གང་དུ་འགགས། མེ་ལོང་གི་ངོས་དང་དེའི་གཟུགས་བརྙན་གཉིས་གཅིག་གམ་ཐ་དད་
བརྟགས་པས། གཟུགས་བརྙན་དེ་དང་པོ་གང་ནས་ཀྱང་མ་བྱུང་སྟེ་ངོ་བོ་མེད། ད་ལྟ་
སྣང་སྣང་འདྲ་ཡང་གང་དུ་ཡང་མི་གནས་ཏེ། རང་བཞིན་མེད། ཐ་མ་གང་ཡང་མི་
འགྲོ་སྟེ་བཞིན་མེ་ལོང་དུ་མ་འོང་པས། གཟུགས་མ་གྲུབ་པས་རྣམ་པ་ལ་ཡལ་རྒྱུའི་
དངོས་པོ་མེད་པའི་ཕྱིར་རོ། །དེ་བཞིན་དུ་སྣང་བ་ཡུལ་གྱི་གཟུགས། དྲན་རིག་སེམས་
ཀྱི་ངོ་བོ་དང་བཅས་པ་ཡེ་ནས་ཡོད་མ་མྱོང་བས། སྣང་སྣང་ཡོད་ཡོད་གྲུབ་གྲུབ་འདྲ་
ཡང་ཡེ་སྟོང་རྩ་བྲལ་ཆེན་པོར་གཏན་ལ་ཕེབས་སོ། །དེ་བཞིན་དུ་སྒྲ་གྲག་དུས་ནས་
ཕྱི་ནང་བར་གསུམ་ན་མེད་པ་དང་། དྲི་དང་། རོ་དང་། རེག་བྱར་སྣང་དུས་ནས་སྣང་
བའི་ཡུལ་དང་དེར་འཛིན་གྱི་སེམས་གཉིས་ཀ་ཕྱི་ནང་བར་གསུམ་ན་མེད་ལ་སྣང་དུས་
ངོ་བོ་མེད་པས་གང་ནས་ཀྱང་མ་བྱུང་། གང་དུ་ཡང་མི་གནས། གར་ཡང་མི་འགྲོ་
བའི་རང་བཞིན་དུ་ཤེས་པར་ཐག་གཅད་དོ། །དེ་ནི་ཡེ་གྲོལ་ངང་ནས་ཆེན་པོའི་དབང་
ངོ༌། །དེ་ནས་སྤྱི་བླུགས་སུ་སེམས་མེད་པའི་ཡེ་ཤེས་རང་བབས་སུ་བསྟན་པ་ལ་གསུམ་
ལས། སྣང་བ་ལ་བརྟག་པ་ནི། རི་མཐོན་པོའི་རྩེར་ཕྱིན་ལ། ཕྱོགས་བཞིར་ཅེར་ཅེར་
བལྟར་བཅུག་ལ་གང་ཡིན། ལ་འུར་ཤོད་ཅིག་ལ་འུར་ཤོད་ཅིག་བྱས་དུས། ཡུལ་སྣང་
ལ་འདི་ཡིན་དུ་མིང་མ་ཐོགས་པའི་རིག་པ་སལ་ལེ་བ་ཞིག་འབྱུང་སྟེ། འདི་དང་འདིའོ་
-274 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཞེས་པའི་སེམས་འགགས་ལ། ཡེ་ཤེས་ཀྱི་ཡུལ་རིག་པ་ཞེས་བྱའོ། །ཡང་ན་ཁ་སྣའི་
རླུང་བསྡམས་ལ། ཕྱིའི་ཡུལ་ལ་ཅེ་རེར་བལྟས་པས། བུ་ཆུང་གིས་ལྷ་རྟེན་མཐོང་
བ་ལྟ་བུར་ཡུལ་སྣང་ལ་མིང་དོན་དང་བྲལ་བའི་རིག་པ་བཀྲ་ཡལ་ལེ་བ་ལ་འཛིན་པ་
མེད་པ་འབྱུང་སྟེ། དེ་དུས་རླུང་སྙིང་གར་ཐིམ་པས་གདངས་རང་སོར་གནས་ཏེ། སེམས་
འགོགས་ལ་ཡེ་ཤེས་གསལ་བའི་དགོངས་པའོ། །རིག་པ་ལ་བརྟག་པ་ནི། རང་སེམས།
སེམས་ཡུལ། ཡུལ་སྟོང་། ཨ་འཐས། བཅིངས་པ་གྲོལ། ཕྱམས་ཕྱམས་ཅི་ལ་ཟེར།
ཞེས་འབྲེལ་མེད་ཅི་ཐོན་དུ་བགྲངས་ཏེ། ལ་འུར་ཤོད་བྱས་པས། སྒྲ་སྤྱི་ལས་ངོས་
བཟུང་གང་ཡང་མེད་པར་ཧད་དེ་ཕྱམ་མེ་སོང་བ་ནི་འབྲལ་མེད་ཡེ་གྲོལ་གྱི་དགོངས་
པའོ། །ཡང་ན་ང་དང་ཁྱོད་གཉིས་ཚེ་སྔ་མ་གར་སྐྱེས། ཕྱི་མ་གང་དུ་འགྲོ། ལ་འུར་
ཤུགས་རྡོལ་ལ་ཤོད་ཅིག་བྱས་དུས། ཅི་ཟེར་ཕྱམས་བརྡལ་ནས་ཧད་དེ་ཕྱམ་མེ་བ་
ལུས་པ་ནི། སེམས་འགགས་ལ་རིག་པ་རང་གསལ་གྱི་དགོངས་པར་ཐག་གཅད་དོ། །
སྣང་སེམས་གཉིས་མེད་ལ་བརྟགས་པ་ནི། བླ་མས་སློབ་མ་ལ་ས་ཆོད་ཅིག་བསྟན་
ནས། ཕ་གིར་སོང་ཞིག་བྱས་ལ། ཕྱེད་ཙམ་སླེབས་དུས་ད་ཚུར་ལ་ལོག་ཤོག་ཅིག་
ཅེས་པའི་བར་དེར་འགྲོ་འདུག་དང་སྣང་ཡུལ་མ་འགགས་ཀྱང་། མིང་དོན་དུ་མའི་
འཛིན་པ་སེམས་ཀྱི་རྟོག་པ་འགགས་ཏེ། སལ་ལེར་རིག་པ་ཕྱམས་མེར་ཤར་བའི་
རང་བཞིན་གྱི་རིག་པའི་ཡེ་ཤེས་སུ་ཐག་གཅད་དོ། །དེ་ལྟར་བརྡ་དང་ཐབས་དུ་མས་
གཟུང་འཛིན་དང་བྲལ་བའི་རིག་པ་ཡེ་བབས་རང་གནས་ཆེན་པོའི་དགོངས་པ་རང་
ཆས་ལྷུན་གྲུབ་ཆེན་པོར་དུས་ཐམས་ཅད་དུ་ངོས་གཟུང་བ་ནི་སེམས་ལས་འདས་པའི་
ཡེ་ཤེས་ངོས་གཟུང་བའོ། །དངོས་གཞི་རིག་པའི་རང་ངོ་སྤྲད་པ་ལ་གཉིས་ལས།
དགོངས་པ་རང་གནས་སུ་ངོ་སྤྲད་པ་ནི། ལུས་གནད་བསྣུན་ནས་དར་ཅིག་ཙན་གྱིས་
ཀློད་པའི་ངང་དེར་ངོ་སྤྲོད་པ་ནི། ཀྱེ་སྐལ་ད་ལྟའི་ཤེས་པ་འཕྲོ་འདུ་དང་བྲལ་ལ་གདངས་
མ་འགགས་པར་ཧད་དེ་ཕྱམ་མེ་བ་འདི་ཉིད་ཀ་དག་ཆོས་སྐུའི་དགོངས་པ་སྟེ། ཕྱི་དང་
ནང་མེད་པ། ལྟ་སྒོམ་སྤྱོད་འབྲས་མེད་པ། ཡོད་མེད་ཡིན་མིན་མེད་པ། ཚིག་དང་ཐ་
-275 -



1. ཀོ་ལྕེ་བཙུན་སྙིང་ཐིག ) ༡༧)
སྙད་མེད་པ། རང་བབས་སུ་ཕྱམ་མེ། ངང་དངས་སུ་ལྷོད་དེ། ཡེ་གྲོལ་དུ་ཝལ་ལེ།
འཛིན་མེད་དུ་ཤིག་གེ གསལ་སྟོང་དུ་སིང་ངེ་། བདེན་མེད་དུ་བུན་ནེ། ངོ་བོ་ངོས་བཟུང་
མེད་པའི་ངང་ལ་རྩོལ་སྒྲུབ་དང་བདེན་ཞེན་མེད་པར་གནས་པ་འདི་ཉིད། རིག་པ་ཡེ་
གྲོལ་ཆོས་སྐུ་ལྷུན་གྲུབ་ཆེན་པོར་ངོས་གཟུང་ལ་རྟོག་མེད་དུ་བུན་ནེ། སྒོམ་མེད་དུ་ཁྲེས་
སེ༑ རྩོལ་མེད་དུ་སིང་ངེ་། རྗེས་མེད་དུ་ཝལ་ལེ། གང་ལའང་འཛིན་ཞེན་མེད་པ་
ནམ་མཁའ་ལྟ་བུའི་ངང་དུ་ཞོག་ཅིག །མི་འགྱུར་བརྟན་པ་རི་བོ་བཞིན་དུ་ཞོག །མི་
གཡོ་དྭངས་པ་རྒྱ་མཚོ་ལྟར་དུ་ཞོག །རེ་དོགས་བྲལ་བ་ལས་ཟིན་ལྟ་བུར་ཞོག །ཁོང་
ཡངས་བློ་བདེ་རྒད་པོ་ལྟ་བུར་ཞོག །མ་བཅོས་རང་སར་བཞག་པའི་ཆོས་ཉིད་ལ། །
མི་གནས་གདོད་མའི་ཆོས་སྐུར་ལྷུན་གྱིས་གྲུབ། །བཅའ་བཅོས་མ་བྱེད་རང་བཞིན་
ལྷུག་པར་ཞོག །ཅེས་གདབ་བོ། །དྲན་རིག་འཆར་ནུབ་མེད་པར་ངོ་སྤྲད་པ་ནི། ཡང་
སྐལ་ལྡན་དེ་ལྟར་བཞག་པའི་ངང་ལས་འགྱུ་དྲན་སྣ་ཚོགས་སུ་འཆར་འཆར་འདྲ་ཡང་།
ཤར་བ་དང་ཤར་མཁན་མེད་པས་ཤར་བ་དང་ཡལ་བ་མེད་པར་ངོས་ཟུངས་ཤིག ཇི་
ལྟར་ཤར་དུས་དེ་ཉིད་ལ་ལྟོས་དང་། ཕྱི་ནང་ངོ་བོ་དངོས་བཟུང་མེད་པར་ཤར་བ་དང་
གྲོལ་བ་ཞེས་བྱ་བ་ཡེ་ནས་མེད་པར་ལ་ཟློས་ཤིག ངང་ལ་གནས་པས་གཡོ་མེད་ལྷུན་
གྱིས་གྲུབ། །ཤར་དང་མ་ཤར་མེད་པར་ཐག་ཆོད་པས། །གྲོལ་དང་མ་གྲོལ་མེད་པར་
ཡིད་ཆོས་སོ།།དོན་མེད་སེམས་ལ་གཉེན་པོས་མ་འཆོས་པར། །སྐྱེ་མེད་ངང་དེར་རང་
ཡན་ཆེན་པོར་ཞོག །བལྟས་པས་མི་ལང་བདས་ཀྱང་ཟིན་པ་མེད། །ཡོད་མ་མྱོང་སྟེ་
ཡོད་པར་མ་འཛིན་པར། །གང་ལྟར་ཤར་ཡང་རང་ཤར་ལྷུག་པར་ཞོག །ཕན་གནོད་
མེད་པའི་སེམས་ལ་སེམས་མཐུད་ཀྱང་། །རྟོག་པའི་འཁོར་ལོ་ནམ་ཡང་ཞིག་དུས་
མེད། །རང་བཞག་སྐད་ཅིག་ངང་དེར་ཆོས་ཀྱི་སྐུ། །སེམས་འགག་ཡེ་ཤེས་རིག་པའི་
གནས་ལུགས་ཡིན། །ཇི་ལྟར་དྲན་བསམ་འཕྲོ་བར་གང་སྣང་ཡང་། །སྣང་དུས་ཉིད་
ནས་ཡོད་མ་མྱོང་བས་ན། །འཛིན་ཞེན་མེད་པའི་ལུང་པ་སྟོང་པ་རུ།།རང་བབས་གར་
གར་ཕྱམས་ཅིག་ལ་སྐྱུར་ཅིག །གཟོག་དང་གཟེ་རེས་མ་བསླད་པའི་རིག་པ། །ངང་
- 276 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ། །
དྭངས་འགག་མེད་ཡེ་གྲོལ་ལ་ལྟོས་དང་། །བལྟས་པས་མ་རྙེད་རྒྱུ་མཚན་མེད། །གཞི་
རྩ་བྲལ་བའི་སྟོང་གསལ་གནས། །རང་སོར་བཞག་པས་ངོས་གཟུང་མེད། །ཐ་མལ་
ཤེས་པ་ཆོས་ཉིད་ངང་། །ཡེ་བབ་ལྷུག་པར་གློད་ལ་ཞོག །རྫོགས་པ་ཆེན་པོའི་གནས་
ལུགས་ཡིན། །གང་ཤར་སྣང་བ་སྣང་དུས་རང་བབས་སུ་ལྷོད་ཀྱིས་ཐོངས་ལ། ངང་
དྭངས་རིག་པའི་ངོ་བོ་ལ་མ་ཡེངས་ཙམ་དུ་ངོས་ཟུང་དང་། ཤར་གནས་གང་ཡང་ཡོད་
མ་མྱོང་བས་ཕན་གནོད་ཀྱི་ཡུལ་ལས་འདས་པ་ཡིན་ནོ། །དེའི་ངང་དེར་གློད་པ་ཙམ་
གྱིས་རྣམ་རྟོག་མ་སྤངས་དབྱིངས་སུ་དག་ནས། དགོངས་པ་ཡེ་བབ་ཆོས་ཉིད་ཆེན་
པོར་གནས་ཏེ། སེམས་ཀྱིས་མ་བསླད་པའི་རིག་པ། སལ་ལེ་བ་ལ་རྟོག་པ་མེད་པ།
རང་བབས་ཀྱི་ཤེས་པ་བཅོས་བསླད་མེད་པ་འདི་ལ་ལྟོས་དང་། སྤྲོས་མེད་ལྷན་ཅིག་
སྐྱེས་པའི་ཡེ་ཤེས་ནམ་མཁའ་དྭངས་པ་ལ་ཉི་མ་ཤར་བ་ལྟར་ཕྱོགས་བྲལ་རྒྱ་ཡན་གསལ་
སྟོང་རིག་པ་རྗེན་པའི་ངོ་བོར་ཤར་རོ། །གནས་སམ། ཇི་ལྟ་བུའི་དུས་ནའང་རང་བབ་
ཡེ་གྲོལ་འགྱུར་མེད་ཕྱམ་མེ་ཕྱལ་ལེ། བསམ་བརྗོད་འདས་པའི་རང་བཞིན་དུ་ཉམས་
སུ་བླང་བར་བྱའོ། །ཞེས་ཐེབས་པར་གདབ་བོ་གསུངས་སོ། ། ད་དེ་
གཉིས་པ་ཁྱད་པར་གྱི་ངོ་སྤྲད་པ་ནི། བླ་མ་དགོངས་བརྒྱུད་དོན་གྱི་འཕོ་བ་ཅིག་ཆར་
དུ་ཐོབ་ཅིང་། ལྟ་སྒོམ་སྤྱོད་པའི་ཉམས་མྱོང་རྡོ་རུས་འཕྲོད་པ་དག་གིས་སློབ་མའི་རྒྱུད་
ཚོད་བརྟགས་ཏེ། སྒྲ་ཇི་བཞིན་པ་ཚོགས་དྲུག་གི་ཤེས་པ་ཐིག་ལེ་ཉག་གཅིག་གི་དབྱིངས་
སུ་ལ་བཟླ་བ་ལ། ངོ་བོ་རང་ཐོག་ཏུ་མཛུབ་བཙུགས་ཀྱི་ཚུལ་དུ་སྤྱད་དེ་ཐག་གཅིག་
ཐོག་ཏུ་ཆོད་པར་བྱས་ནས། ཡེ་གྲོལ། ཡོངས་གྲོལ། རང་གྲོལ། ཅེར་གྲོལ་ཏེ། གདིང་
གྲོལ་ཐོག་ཏུ་བཅའ་བ་འདི་ནི་གལ་ཆེ། རབ་ཀྱི་རབ་ཡིན་ཀྱང་དོན་བརྒྱུད་དགོངས་
པའི་འཕོ་བ་མངོན་དུ་བྱས་པ་ཡིན་ན་མ་གཏོགས་ལས་འཕྲོ་སད་པ་རིག་འཛིན་བླ་
མའི་ཞལ་ནས་ལམ་གོང་མ་རིམ་པར་རྫོགས་རྒྱུ་ངེས་པར་ཡོད་པ་རྣ་བའི་བདུད་རྩིར་
ཐོབ་པ་ལྟར་བཤད་པས་དམར་བཅིངས་སུ་ངོ་སྤྲོད་ཀྱིས་ཐག་བཅད་དགོས། དེ་མ་
བཅད་ན་ལྟ་བའི་ཕྱོགས་སུ་སྤྱོད་པ་ཤོར་ནས་མཐར་ཐུག་གི་གྲུབ་པའི་རྟགས་ཚད་མིན་
- 277-



པ་ལྕེ་བཙུན་སྙིང་ཐིག་
པར་བར་ཆད་བདུད་རྟགས་ཀྱིས་གཞན་སྣང་སྒྱུར་བྱེད་མངོན་ཤེས་རྫུ་འཕྲུལ་སོགས་
ཆོ་རོལ་ཏུ་སྤྱོད་ཅིང་རང་གཞན་ཕུང་ལ་སྦྱོར་ཉེན་ཡོད། དེའང་མཐའ་གཅིག་ཏུ་ངེས་
པ་མ་ཡིན་པར་ཤེས་དགོས་ཀྱང༌། ཀུན་མཁྱེན་ཀློང་ཆེན་ཡབ་སྲས་གཉིས་གསུངས་
གཅིག་པར་ཕྱི་རབས་རྣམས་ལ་གོ་བའི་ཕྱིར། ཁོང་རྣམ་གཉིས་ཀྱིས་ནི་ཉམས་ལེན་
གྱི་གྲུབ་རྟགས་ངེས་འབྱུང་སྐྱོ་ཤས་བྱམས་སྙིང་རྗེ་རྒྱུད་ལུང་མན་ངག་དང་ཤེས་བྱའི་
ཆོས་ཐམས་ཅད་ཀློང་རྡོལ་དུ་མཁྱེན་པ་སོགས་འདི་ལྟར་མངོན་ཚུལ་དང་། ཕྱག་རྫོགས་
གྲུབ་པའི་དབང་ཕྱུག་རྣམས་ཀྱི་རྣམ་ཐར་ནའང་དེ་ལྟར་གསལ་བཞིན་ལགས་སོ། །དེ་
ལྟར་ན་ལྟ་བ་རྟོགས་ཀྱང་སྒོམ་པས་ངང་སྐྱོང་སྤྱོད་པ་ལམ་དུ་ལྷོང་དགོས་པས། རང་
ལུགས་ཅོག་བཞག་བཞི་ལས། དང་པོ་ལྟ་བ་ཅོག་བཞག་ནི། རླུང་སྣ་ནས་མི་བཏང་
ཁ་སོ་མ་ཐུག་ཙམ་གྱི་བར་ནས་བཏང་སྟེ་ཡིན་ལུགས་ཀྱི་སྟེང་ནས་བཅས་བཅོས་མེད་
པར་རི་བོ་ལྟར་ཅོག་གེར་བཞག་པ་དང་། གཉིས་པ་སྒོམ་པ་ཅོག་བཞག་ནི། དེའི་ངང་
ནས་མིག་བཙུམ་པ་སོགས་མི་བྱ་བར་རྒྱ་མཚོ་རླུང་གིས་མ་བསྐྱོད་པ་ལྟར་རང་སར་
བཞག་སྟེ་གོམས་པའི་ཚད་མིག་འབྱེད་འཛུམ་མི་དགོས་པ་འོང་དུས་སྒོམ་པ་རྒྱ་མཚོ་
ཅོག་བཞག གསུམ་པ་སྤྱོད་པ་ཅོག་བཞག་ཚོགས་དྲུག་གི་སྣང་བ་གང་ཤར་ཐམས་
ཅད་སྤང་བླང་མི་བྱ་བར་ལམ་དུ་ཁྱེར་ནས་རེ་དོགས་འཁུ་འཕྲིག་མེད་པར་ལྷོད་དེ་ཀློད་
པ་ནི་སྤྱོད་པ་སྣང་བ་ཅོག་བཞག བཞི་བ་འབྲས་བུ་ཅོག་བཞག་རིག་པ་རང་ངོ་ཤེས་
པས། འབྲས་བུ་ཐོབ་བྱ་འཐོབ་བྱེད་ལས་འདས་པའི་ལྟ་བ་དེ་སྐུ་གསུམ་ལམ་སྣང་དུ་
ཤར་བ་ཡིན་པས་འབྲས་བུ་ཡིད་སྨོན་དུ་མ་སོང་བ་ནི་འབྲས་བུ་རིག་པ་ཅོག་བཞག་གོ །
དེ་ལྟ་བུའི་རྒྱུན་བསྐྱང་སྟེ་སྐབས་སུ་ཉམས་རྟོགས་ཀྱི་ཕུ་ཐག་བླ་མའི་དྲུང་དུ་ཡང་ཡང་
གཅད། གོང་གི་རྣལ་འབྱོར་བཞི་རིམ་ལས། རོ་གཅིག་ཡན་ཆད་དང༌། ཤེར་ཕྱིན་
པས་སྒོམ་ལམ་འབྲིང་པོ་ཡན་ཆད་ཀྱི་ཉམས་དང་རྟོགས་པའི་ས་མཚམས་རིམ་པར་
གསུངས་ལྟར་རང་རྒྱུད་དུ་སྦྱར་རོ། །གང་ལྟར་ཅོག་བཞག་ལམ་དུ་སློང་ནས་ངོ་སྤྲོད་
སྔ་མའི་སྟེང་དུ་སླེབས་ཚེ། རི་བོ་མཐོན་པོའི་རྩེར་ཕྱིན་པས་རི་ཕྲན་འབར་འབུར་མངའ་
-278 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
འོག་ཏུ་ཚུད་པ་ལྟར་མཉམ་བཞག་རྗེས་ཐོབ་ཀྱི་རིས་དང་བྲལ། བསྒོམ་བྱ་སྒོམ་བྱེད་
ལས་འདས་པའི་འཁོར་འདས་ཤེས་བྱའི་ཆོས་ཐམས་ཅད་རྒྱ་མཚོ་དྭངས་མར་ནམ་
མཁའ་དྭངས་པའི་གཟའ་སྐར་ཤར་བ་ལྟར། མ་བསླབ་རང་ཤུགས་ཀྱིས་ཚིག་དོན་ལ་
མི་རྨོངས་པ་དང་། ཁྱུང་ཆེན་ནམ་མཁར་ལྡིང་བ་ལྟར་ཡ་ང་བའི་གཡང་ས་ཆོད་དེ། སྣང་
སྤྱོད་ཀྱི་སྤང་བླང་དགག་སྒྲུབ་ཐམས་ཅད་རྩལ་དང་རོལ་པར་ཤར། རང་བྱུང་ཡེ་ཤེས་
གསུམ་གྱི་ཐ་སྙད་ངོ་བོ་རང་བཞིན་ཐུགས་རྗེ་དབྱེར་མེད་ཐིག་ལེ་ཉག་གཅིག་ཏུ་ལུབ་
ཆུབ་སྟེ་འབྲས་བུའི་བཙན་ས་ཟིན་པར་ངེས་སོ། །དེ་ལྟར་སེམས་རིག་དབྱེ་བ་རྒྱས་
པར་ལ་བཟླ་ཚུལ་བཤད་པ་ལ། དང་པོ་འཁྲུལ་ཏེ་སེམས་ཅན་མ་བྱུང༌། གྲོལ་ཏེ་སངས་
རྒྱས་མ་བྱུང་བའི་དུས་སུ་ཡེ་གདོད་མ་དོན་གྱི་ཀུན་གཞི་ཞེས། དེའི་ཁམས་ཅི་མི་སྙོམ་
པ། དཔེ་བྱའི་སྒོ་ངའི་རྒྱ་ལྟ་བུ། དོན་ངོ་བོ་རང་བཞིན་ཐུགས་རྗེ་གསུམ་སོགས་རང་
བྱུང་དུ་ཡོད་པ་དེ་ཡིན་ཚུལ་ཤེས་ནས་གྲོལ་བ་ནི་དང་པོའི་སངས་རྒྱས་ཀུན་ཏུ་བཟང་
པོ་སོགས་གཞི་ཐོག་ནས་སངས་རྒྱས་པས་ན་ཡར་ལ་སྦྱོར་བ་དོན་གྱི་ཀུན་གཞི་ཞེས།
མ་རིག་པའི་ལས་རླུང་གཉིས་འཛིན་གྱི་སྣང་བ་ཡིད་དཔྱོད་བྱེད་དུ་ལངས་ནས། མར་
སེམས་ཅན་འཁྲུལ་པའི་སྡུག་བསྔལ་ལ་སྦྱོར་བས་ན་དོན་གྱི་ཀུན་གཞི་ལས་འཁྲུལ་
ཚུལ་ནི། ཆོས་ཉིད་ཡུལ་གྱི་འཁྲུལ་གཞི། འོད་ལྔ་སྣོད་བཅུད་ཀྱི་འཁྲུལ་གཞི། རིག་
པ་སེམས་ཀྱི་འཁྲུལ་གཞིར་སོང་སྟེ་སྣོད་བཅུད་ཀྱི་སྡུག་བསྔལ་བསྐྱེད་ཚུལ་ནི། གཟུང་
འཛིན་འཁྲུལ་བའི་ཐོག་མར། ཆོས་ཉིད་གདོད་ནས་རྣམ་པར་དག་པ་སྤྲོས་བྲལ་ཀ་
དག་སྟོང་པ་ཉིད་ངོ་མ་ཤེས་ཏེ། སྟོང་པ་ཅི་ཡང་མིན་པ་འདི་ཅི་ཡིན་ནམ་སྙམ་པས་
ཡུལ་གྱི་འཁྲུལ་གཞི་རུ་སོང་། ངོ་བོ་རང་བཞིན་དབྱེར་མེད་མན་ཤེལ་དྭངས་མ་དང་
རྨ་བྱའི་སྒོང་ཆུ་ལྟ་བུར་ཡོད་པའི་ཡེ་ཤེས་འོད་ལྔའི་སྣང་བ་ལ་གཉིས་སུ་བཟུང་ནས།།
ང་ལས་འོད་ཕ་གི་བྱུང་ངམ། འོད་ཕ་གི་ལས་ང་བྱུང་ངམ་སྙམ་པས་སྣོད་བཅུད་ཀྱི་འཁྲུལ་
གཞིར་སོང་། རང་བྱུང་གི་རིག་པ་ལ་འཁྲུལ་བའི་དྲི་མ་གཏན་ནས་མེད་ཀྱང་། མ་རིག་
གཉིས་འཛིན་ཉོན་རླུང་སེམས་ཀྱི་དྲི་མས་བསླད་དེ་སེམས་ཅན་གྱི་འཁྲུལ་གཞིར་སོང་
-279 -



དེའི་ལྕེ་བཙུན་སྙིང་ཐིག མ་ཏི་
བའོ། །དེའང་དང་པོས་གཟུང་ཡུལ་སོ་སོར་དེར་འཛིན་གྱི་སྣང་བ་བསྐྱོད། གཉིས་
པའི་རྐྱེན་གྱིས་ས་ཆུ་མེ་རླུང་སོགས་སྣོད་ཀྱི་འཇིག་རྟེན་རིམ་པར་ཆགས་གནས་འཇིག་
སྟོང་གི་སྣང་བའི་བག་ཆགས་བདེན་བདེན་མོ་གྲུབ་པ་ལ་གནས་དང་། སྐྱེ་གནས་བཞིའི་
སེམས་ཅན་གྱི་ལུས་འབྱུང་བ་ལྔ་འདུས་ཀྱི་ཕུང་པོ་གྲུབ་པ་ལ་བག་ཆགས་ལུས་ཀྱི་ཀུན་
གཞི་ཞེས་སོ། །གསུམ་པས་པོ་ཁམས་དང་སྐྱེ་མཆེད་སོགས་སེམས་དང་སེམས་ལས་
བྱུང་བའི་རྟོག་ཚོགས་ཉོན་མོངས་པ་བརྒྱད་ཁྲི་བཞི་སྟོང་གི་གཞི་རུ་སོང་བས་བག་ཆགས་
སྣ་ཚོགས་ཀྱི་ཀུན་གཞིའོ། །བག་ཆགས་ཀྱིས་བསྐྱོད་པ་དེ་རྣམས་ལས་གཙོ་བོ་སེམས་
ཡིན་པས། དེ་དབྱེ་ན་ཀུན་གཞིའི་རྣམ་ཤེས། ཡིད་ཀྱི་རྣམ་ཤེས། ཉོན་མོངས་པའི་
རྣམ་ཤེས། སྒོ་ལྔའི་རྣམ་ཤེས་སོ། །དང་པོ་ཀུན་གཞི་གཉིད་འཐུག་པོ་ལྟ་བུ་མ་རིག་
པ་རྣམ་ཤེས་དང་མཚུངས་ལྡན་དུ་ཡོད་པ་ཡུལ་ལ་མ་སད་པའི་དུས་རྒྱུ་བདག་ཉིད་
གཅིག་པའི་མ་རིག་པ། དེ་ཡུལ་ལ་ཅུང་ཟད་སད་པའི་དུས་ཡིད་ཀྱི་རྣམ་ཤེས་སམ་
ལྷན་ཅིག་སྐྱེས་པའི་མ་རིག་པ། སོ་སོར་ཉེ་བར་ལེན་པའི་ཆ་ནས་ཉོན་མོངས་པའི་
རྣམ་ཤེས་ཀུན་བརྟགས་ཀྱི་མ་རིག་པ་སྟེ། དེ་གསུམ་མཚུངས་ལྡན་སྒོ་ལྔའི་རྣམ་ཤེས་
གཟུང་འཛིན་དུ་འཁྲུལ་པ་འགྲོ་བ་རིགས་དྲུག་སོགས་སྡུག་བསྔལ་མུ་མེད་པ་ཟོ་ཆུན་
འཁྱུད་མོ་བཞིན་དུ་སྐྱེ་བ་ཐོག་མ་དང་། ཐ་མའི་མཐའ་མེད་པར་འགྲོ་ཞིང་འཁོར་བས་
ན་མ་རིག་པ་འགྲོ་བ་སེམས་ཅན་ནོ། །ཡང་ཡིད་ཀྱི་རྣམ་པར་ཤེས་པས་ཉོན་མོངས་
པ་ཉེ་བར་བླངས་ཏེ་འཁྲུལ་པ་ཆེར་སོང་བ་སྒོ་ལྔའི་རྣམ་ཤེས་ཕྲ་རགས་སུ་གྱུར་པ་ལ་
ཚོགས་བདུན་ཞེས་འདོད་ལ། དེ་རྣམས་ན་ཏུ་གོ་བར་བྱ་བའི་ཕྱིར་དཔེ་ལ་བརྟེན་
ནས་ངོ་སྤྲོད་ཀྱི་ཚུལ་དུ་བཤད་པར་བྱ་བ ལ། དཔེར་ན་མི་ཞིག་གིས་རང་ལ་དངོས་
པོའི་རྒྱུ་རྫས་ཆེ་ཕྲ་བདག་གིར་བཟུང་ང་ཡོད་བཞིན། དགྲ་རྐུན་གྱི་དོགས་པར་འདུག་
དགོས་བྱུང་ཚེ་རྐུ་ལ་ཤོར་དོགས་ཀྱིས་ཉེར་སྤྱད་རང་གི་ཉེ་བར་བཞག་སྟེ་མེལ་ཚེ་བྱ་
བཞིན་གཉིད་དུ་སོང་བ་ལྟ་བུ། རྒྱུ་བདག་ཉིད་གཅིག་པའི་མ་རིག་པ་ཀུན་གཞིའི་རྣམ་
ཤེས་དང་མཚུངས་ལྡན་ནོ། །གཉིད་འཐུག་པོ་དེ་ལས་སད་ནས་དངོས་པོ་ཚང་མི་ཚང་
- 280 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བལྟས་ཀྱང་ཕྱོགས་ཙམ་ལས་མ་ཤེས་པའི་སྐབས་ལྟ་བུ་ལྷན་སྐྱེས་མ་རིག་པའི་ཡིད་
ཀྱི་རྣམ་ཤེས། དངོས་པོ་ཚང་མི་ཚང་ཤེས་ཏེ་ཚང་ན་དགའ་བའི་ཆགས་སེམས་དང༌།
མ་ཚང་ན་ཉོན་མོངས་པའི་སྡང་སེམས་སྐྱེ་བ་ལྟ་བུའི་ཉེར་ལེན་ནི་ཉོན་ཡིད། དེ་ཁ་ཕྱིར་
ལྟས་སྒོ་ལྔའི་ཤེས་པ་དང་བསྡོངས་ཏེ་དགའ་སྡུག་གི་ཚོར་བ་ཡང་ཡང་ཉམས་སུ་མྱོང་
སྟེ། ཡུལ་སོ་སོ་གཟུང་འཛིན་དུ་སོང་བ་ནི་སྒོ་ལྔའི་རྣམ་ཤེས་ཡིན་ནོ། །དེ་དག་ཚུར་
བསྡུ་ན་མ་རིག་པའི་ཀུན་གཞི་ལུང་མ་བསྟན་དང་། ཡིད་རྣམ་ཤེས་དང་མཚུངས་ལྡན་
ལྷན་སྐྱེས་མ་རིག་པ་དང༌། དེ་གཉིས་མཚུངས་པར་ལྡན་པའི་མ་རིག་པ་སེམས་དང་
གསུམ་ལ་འདུ། སེམས་རིག་དབྱེ་བའི་ངོ་སྤྲོད་གོང་བསྟན་ལྟར་སློབ་མའི་རྒྱུད་ལ་ཇི་
ལྟ་བ་བཞིན་ཐེབས་ཚེ། ཀུན་གཞིའི་མ་རིག་པ་སངས་ཏེ། རྒྱ་ཆེ་ཕྱོགས་ལྟུང་སྤྲོས་
པའི་མཐའ་ཐམས་ཅད་དང་བྲལ་བའི་ཆོས་ཀྱི་དབྱིངས་སྟོང་པ་ཕྱང་ཆད་མིན་པའི་ངོ་
བོ་ཀ་དག་གཏིང་གསལ་གྱི་ཡེ་ཤེས་དང་མཚུངས་ལྡན་དུ་ཐག་ཆོད་པས་ཀུན་གཞི་ཆོས་
སྐུར་ལ་བཟླ་བའམ་དབྱེ་བ་དང༌། ལྷན་སྐྱེས་མ་རིག་པ་དང་མཚུངས་ལྡན་ཡིད་ཀྱི་
རྣམ་ཤེས་རང་བཞིན་འགག་མེད་དམ་ལྷུན་གྲུབ་ཀྱི་འོད་གསལ་ཡེ་ཤེས་སུ་ལ་བཟླ་
བའམ་དབྱེ་བ། ཉོན་ཡིད་ཀུན་བརྟགས་ཀྱི་མ་རིག་པ་དང་མཚུངས་པར་ལྡན་པའི་
སེམས་ཀྱི་མ་རིག་པ་སངས་ཏེ་འཁོར་འདས་ཤན་ཕྱེ་ནས་རིག་པར་ཤར་ཏེ། གང་སྣང་
གི་རྟོག་པ་རིག་པའི་རྩལ་དང་རོལ་པའི་རང་བཞིན་སྤང་བླང་དགག་སྒྲུབ་ལས་འདས་
པ་ཐུགས་རྗེ་ཀུན་ཁྱབ་ཀྱི་ཡེ་ཤེས་སོ། །དེ་ལྟ་བུའི་མ་རིག་པ་གསུམ་གྱིས་འཁོར་བའི་
བག་ཆགས་ས་བོན་དང་བཅས་པ་སྐད་ཅིག་ཙམ་གྱིས་ཡེ་ཤེས་གསུམ་གྱི་བདག་ཉིད་
དུ་ངོ་སྤྲོད་ཅིང་ལ་བཟླས་ཏེ་ཐག་ཆོད་པར་བྱ་བ་ནི་འབྲས་བུ་ཡིད་སྨོན་དུ་མ་ལུས་པ།
གཞི་ལས་འཕགས་ཤིང་བྱེ་བྲག་ཕྱེད་མ་ཐག་གྲོལ་བ་ནི་འོད་གསལ་རྫོགས་པ་ཆེན་
པོའི་རང་སྐད། གཞི་ཀ་དག་ཁྲེགས་ཆོད་ཅེས་པའི་དོན་ཁོང་དུ་ཆུད་པའི་རྣལ་འབྱོར་
དུ་ཁོ་བོས་ཐག་ཆོད་པའི་ངེས་ཤེས་བཟང་བོ་ཁོང་ནས་ཤར་བ་ལྟར་བཤད་པ་ལགས།
གོང་དུ་ཡེ་གདོད་མ་དོན་གྱི་ཀུན་གཞི་དྲི་མ་བྲལ་བ་དངོས་བསྟན་ཚིག་གིས་ཤེས་ཀྱང་།
281 -



1:|ཀ འོ་ལྕེ་བཙུན་སྙིང་ཐིག་བཀག་
སྦྱོར་བ་མ་རིག་པས་མཚམས་སྦྱར་བའི་ཡུན་རིང་འཁྲུལ་བའི་རྣམ་ཤེས་ཚོགས་བདུན་
མ་རིག་གསུམ་དང་མཚུངས་ལྡན། ཡེ་ཤེས་གསུམ་གྱི་བདག་ཉིད་སོ་སོར་ཤན་ཕྱེས་
ཏེ་ལ་བཟླ་བ་དེ་དོན་ཚུལ་བཞིན་དུ་ངོ་ཤེས་པས་ངོ་བོ་ཡེ་དག་ལ། མ་རིག་དྲི་མས་
བསྒྲིབ་པ་རང་སངས་སུ་དག་པ་ལ། གློ་བུར་རྣམ་དག་ཅེས་བྱའོ། །ཀློང་ཆེན་པས།
དེའང་ཀུན་གཞི་དབྱིངས་སུ་ནུབ་པའི་ཆ་ཆོས་དབྱིངས་ཡེ་ཤེས། ཀུན་གཞིའི་རྣམ་ཤེས་
དབྱིངས་སུ་ནུབ་པའི་ཆ་མེ་ལོང་ཡེ་ཤེས། ཡིད་ཤེས་ནུབ་པས་མཉམ་པ་ཉིད་དང་།
ཉོན་ཡིད་ནུབ་པས་སོ་སོར་རྟོག་པ་དང་། སྒོ་ལྔའི་རྣམ་ཤེས་དབྱིངས་སུ་ནུབ་པས་བྱ་
བ་གྲུབ་པའི་ཡེ་ཤེས་སོ། །དེ་ལྟར་དབྱིངས་གདོད་མའི་འོད་གསལ་བདེ་གཤེགས་
སྙིང་པོར་སྦྱོར་བ་དོན་གྱི་ཀུན་གཞི་གཤིས་ཐོག་ཏུ་ཕེབས་པ་ནི་མཐར་ཐུག་གི་འབྲས་
བུ་སྟེ། དེའི་ཚེ་བག་ཆགས་སྣ་ཚོགས་པའི་ཀུན་གཞི་རྣམ་ཤེས་ཚོགས་བརྒྱད་དང་བཅས་
པ་ཉི་མ་ཤར་བས། མུན་པ་སངས་པ་བཞིན་དག་པའི་སངས་རྒྱས་ཞེས་སྤངས་རྟོགས་
མཐར་ཕྱིན་པའོ། །དེའི་ཚེ་ནང་དབྱིངས་ཡེ་ཤེས་དང་འདུ་འབྲལ་མེད་པ་ནི། ཆོས་ཀྱི་
སྐུའི་ཞིང་ན་མངའ་དབང་རྫོགས་པའི་སྟོན་པ་ཀུན་ཏུ་བཟང་པོ་འཁོར་ཡེ་ཤེས་རྒྱ་མཚོའི་
ཚོགས་ལ་དུས་ཆོས་ཉིད་འཕོ་འགྱུར་མེད་པའི་ཚེ། ཆོས་རང་བཞིན་རྫོགས་པ་ཆེན་པོ་
འོད་གསལ་བའི་དེ་ཁོ་ན་ཉིད་རང་ཆས་སུ་བརྗོད་དུ་མེད་པར་སྟོན་པ་ཞེས་བྱའོ། །ཡེ་
ཤེས་ཀྱང་གསུམ་སྟེ། ངོ་བོ་ཀ་དག་གི་ཡེ་ཤེས་ཆོས་སྐུ། རང་བཞིན་ལྷུན་གྲུབ་ཀྱི་ཡེ་
ཤེས་ལོངས་སྐུ། ཐུགས་རྗེ་རིག་པའི་ཡེ་ཤེས་སྤྲུལ་པའི་སྐུ་སྟེ་སྐུ་གསུམ་གྱི་བདག་ཉིད་
གཅིག་དང་དུ་མ་མེད་པའི་ངང་ལས་མི་གཡོ་བར་བཞུགས་པའོ། །ཞེས་དང་ཡང་།
རྗེས་སྣང་ཉམས་ཀྱི་སྐྱོང་ཐབས་བསྟན་པ་ལ་གཉིས་ལས། མཉམ་བཞག་ཏུ་རིག་
སྟོང་རྗེན་པའི་ཡེ་ཤེས་ལ་ཞེན་པའི་འཁྲིས་མི་གདགས་པར་རང་གསལ་རྒྱ་ཡན་ལྷུག་
པར་ཀློད་པའོ། །དེའང་མིག་གཟུགས། རྣ་བ་སྒྲ། སྣ་དྲི། ལྕེ་རོ། ལུས་རེག་བྱ། ཡིད་
དགག་སྒྲུབ་ཀྱི་རྟོག་ཚོགས་ཆོས་སུ་སྣང་བ་དྲུག་ལ་ཡུལ་མི་དགག་པར་ཤེས་པ་ཀློད་
དེ༑ རིག་པའི་ངང་དུ་ཤེས་པ་རྗེས་ཕྱིར་མ་འབྲང་བར་གསལ་དྭངས་ཕྱེད་པ། རེ་དོགས་
- 282 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
དང་བཅོས་བསླད་མེད་པའི་རྣམ་པས་ཉམས་སུ་བླངས་པས། སྣང་བའི་ཡུལ་མ་སྤངས་
རང་གྲོལ། འཛིན་པའི་སེམས་མ་སྤངས་རང་གྲོལ། སྣང་སེམས་གཉིས་མེད་དུ་དག་
པའི་མིག་གིས་ལྷའི་སྤྱན་སྒྲིབ་པ་མེད་དོ། །རྩིག་པ་དང༌། ར་བ་དང་། རི་ལ་སོགས་
པས་ཆོད་པའི་ཕ་རོལ་ཟང་ཐལ་དུ་མཐོང་བ་ལ་སོགས་པ་དང༌། རྣ་བས་ལྷའི་སྐད་
དང༌། ཀླུ་ལ་སོགས་པའི་སྒྲ་སྐད་ཆེ་ཆུང་ཤེས་པ་དང་། སྣས་མི་ལས་འདས་པའི་དྲི་
དག་པ་ཚོར་བ་དང་། ལྕེས་བསམ་གཏན་གྱི་རོ་བརྒྱ་ལ་སྤྱོད་པས་ཟས་མི་དགོས་པ་
དང༌། ལུས་ཀྱིས་བདེ་གསལ་ཡེ་ཤེས་ཀྱི་དྲོད་ཕེབས་པ་དང་། ཡིད་ཀྱིས་རང་གཞན་
གྱི་ཚེ་རབས་དུ་མ་དྲན་ཞིང་། མངོན་པར་ཤེས་པས་དབང་བསྒྱུར་ཏེ་ཟག་པ་ཟད་པ་
ལ་སྤྱོད་པ་ཡིན་ནོ། །རྗེས་ཐོབ་ཏུ་གང་སྣང་སྒྱུ་མའི་དཔེ་བརྒྱད་དུ་ཤེས་པས་ཆགས་
སྡང་དང་ཉོན་མོངས་ལས་གྲོལ་བར་བྱ་ཞིང་། དགག་སྒྲུབ་སེམས་ཀྱི་རོལ་པར་ཤར་
ཚད་གཞི་མེད་རྩ་བ་དང་བྲལ་བར་ཐག་བཅད་ལ་འཛིན་ཞེན་དང་བླང་དོར་མི་བྱ། ཇི་
སྲིད་བདག་འཛིན་དབྱིངས་སུ་མ་ནུབ་ཀྱི་བར་དུ་ཟབ་མོའི་གདམས་པ་བསྒོམ་ཞིང་རྒྱུ་
འབྲས་ཀྱི་ལས་ལ་འཛེམ། དག་སྣང་དང་མོས་གུས་བསྐྱེད་དེ་རང་སེམས་སྐྱོན་མེད་བྱ།
དམ་ཚིག་དང་སྡོམ་པ་བསྲུང་ཞིང་གཅིག་པུར་དབེན་པར་འདུག རྣམ་གཡེང་དང་འདུ་
འཛི་སྤངས་ཤིང་དགོས་མེད་རྒྱུད་ལ་བསྟེན། ཆགས་མེད་ཞེན་མེད་བྱ་ཞིང་འཛིན་མེད་
ལམ་དུ་སློང་། རྟག་ཏུ་འཆི་བ་བསམ་ཞིང་བརྩོན་འགྲུས་མེ་བཞིན་སྦར། ཉིན་མཚན་
དགེ་བས་འདའ་ཞིང་ཚེ་འདིའི་བྱ་བ་བཏང་། རྟག་ཏུ་བླ་མ་བསྟེན་ཅིང་མོས་གུས་ཀྱིས་
གསོལ་བ་གདབ། གཏད་མེད་ལམ་དུ་ཁྱེར་ཞིང་བྱར་མེད་ངང་བཞག བདག་གཞན་
གཉིས་འཛིན་སྤང་ཞིང་རེ་དོགས་རྩ་བ་བཅད། རྐྱེན་ངན་ལམ་དུ་སློང་ཞིང་ཅིར་སྣང་
བླ་མར་བལྟ། ཐམས་ཅད་རང་སྣང་ཤེས་པས་བདག་འཛིན་ཞེན་པ་དོར། གང་ཡང་
སྙིང་པོ་མེད་པས་བདེན་མེད་ཡོ་ལངས་བསྐྱང་། ཡེ་སྟོང་བབ་སྟོང་ཤེས་པས་རང་སྣང་
ཞར་ལ་འཆར། དེ་ལྟ་བུའི་ཐབས་དང་སྤྱོད་པས་གནས་ཤིང་ཉིན་མཚན་འདའ་བར་
བྱའོ། །བློ་རྐྱེན་ཁར་འཆོར་རིང་ལ་རིག་པའི་རྩལ་སྦྱོང་དང་དབེན་པར་ཉམས་ལེན་
- 283 -



12ཁོ་ཨལྕེ་བཙུན་སྙིང་ཐིག འི
ལ་འབུངས། དགག་སྒྲུབ་ཞེན་འཛིན་ཡོད་རིང་ལ་དགེ་སྡིག་བླང་དོར་བྱ་ཞིང་གཉིས་
མེད་དོན་ལ་སྦྱོང་། གང་ཡང་གྲོགས་སུ་མ་ཤར་བའི་རིང་ལ་གདམས་པའི་སྣ་ཁ་བསྒྱུར་
ཞིང་རིག་པའི་དོན་ལ་བལྟ། སྐྱེ་ཤིའི་འཇིགས་དངངས་སྐྱེ་རིང་ལ་སྐྱེ་མེད་དོན་ལ་སྦྱངས་
པས་ཕྱི་ནང་ཐམས་ཅད་ཆོས་ཉིད་དུ་འཆར་བའི་དུས་ན་སྒོམ་མེད་ཆུ་བོ་རྒྱུན་གྱི་རྣལ་
འབྱོར་ལ་གནས་པ་ཡིན་ནོ། །ཞེས་ཀུན་མཁྱེན་ཀློང་ཆེན་པས་གསུངས་སོ། །ཁོ་བོའི་
རང་ཉམས་དང་སྦྱར་ན། གང་ཟག་རབ་སོགས་ལ་ཇི་སྐད་གསུངས་པ་ལྟར་འོང་བ་
གཞིར་བཅས་ཀྱང་། འབྲིང་མན་ཆད་ཀྱིས་ཆོས་བརྒྱད་འཇིག་རྟེན་གྱི་བྱ་བ་སེམས་
ཀྱིས་རྒྱངས་བསྲིངས་ཏེ། སྐྱོ་ཤས་དང་ངེས་འབྱུང་གིས་བློ་རྒྱུད་ཡང་ཡང་སྦྱང་ཞིང་།
བླ་མ་སྐྱབས་གནས་ཀུན་འདུས་ཀྱི་ངོ་བོ་ཡིན་པར་ཤེས་པའི་ཡོན་ཏན་གྱི་ངོས་ནས།
དགེ་བའི་བཤེས་གཉེན་ནི་མདོ་ཀུན་ནས་གདུལ་བྱ་སེམས་ཅན་གྱི་དོན་དུ་གང་འདུལ་
དེར་སྟོན་སངས་རྒྱས་སྤྲུལ་པའི་སྐུ་དངོས་ཡིན་པར་གསུངས་པས་ཡིད་ཆེས་ཀྱི་དད་
པ་དང་། བཀའ་དྲིན་གྱི་ངོས་ནས་རང་ལའང་ལམ་དང་ལམ་མ་ཡིན་པའི་ཤེས་བཞིན་
གྱི་མིག་འབྱེད། བརྩེ་བས་རྗེས་སུ་བཟུང་ནས་མས་བུ་བསྐྱངས་པ་ལྟ་བུའི་ཐོབ་བྱ་སྐུ་
གསུམ་ལམ་སྣང་དུ་ངོ་སྤྲད་དེ། འཁོར་འདས་ཀྱི་ས་མཚམས་ཕྱེས་ཤིང་སངས་རྒྱས་
ཀྱི་སར་བཀོད་པའི་བདག་རྐྱེན་གྱི་བཀའ་དྲིན་དྲན་པའི་སྒོ་ནས། འགྲོ་འཆག་ཉལ་
འདུག་སོགས་དུས་དང་རྣམ་པ་ཀུན་ཏུ། བསམ་རྒྱུ་བླ་མ་ལས་མེད་པ། བློ་སྣ་མོས་
གུས་ཀྱིས་འཕྲོག་ནུས་པའི་ལམ་ཁྱེར་ཁོ་ན་ཐུགས་དམ་གྱི་མཐིལ་བཅོལ་ནས་ཉམས་
སུ་བླངས་ན། ཅི་ཞིག་ན་མོས་གུས་ལམ་དུ་ལྷོངས་ཏེ་རྣལ་དུ་འབྱོར་བའི་རྐྱེན་གྱིས།
ལྟ་སྒོམ་སྤྱོད་པ་ཐམས་ཅད་རང་ཤུགས་ཀྱིས་བཞག་ཐབས་སྐྱེས་བུས་ལས་ཟིན་པ་ལྟར་
བློ་བདེ་ངང་གིས་འབྱུང་བ་དང་། རང་འཐག་གི་ཆུ་ཆད་པ་ལྟར་བྱ་རྩོལ་གང་ཡང་མི་
དགོས་པར་གུ་ཡངས་རྒྱུན་མི་ཆད་པ་དང་། གང་ལའང་རག་མ་ལུས་ཤིང་ཅི་ལའང་
བརྟེན་པ་མེད་པ་ནམ་མཁའི་སྤྲིན་ལྟ་བུ། རྣམ་པར་རྟོག་པ་ཐམས་ཅད་བྱ་ལམ་རྗེས་
མེད། གཟུགས་སུ་སྣང་བ་ཐམས་ཅད་ཆུ་ཟླ་ལྟར་གཟུང་འཛིན་དག་པ། སྒྲ་གྲག་ཐམས་
-284 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཅད་གྲག་སྟོང་བྲག་ཆ་ལྟ་བུ་སྐྱེ་མེད་འགག་མེད་རང་བྱུང་རང་གྲོལ་དུ་སོང་བའི་ཚེ་
སྔར་མི་ཤེས་པའི་ཆོས་ཀྱི་ཚིག་དོན་ཐུག་ཕྲད་དུ་ཤེས་པ་དང༌། ཚེ་འདིའི་བྱ་བ་ཐམས་
ཅད་དོན་མེད་པར་ཐག་ཆོད་ལ། སྤྱིར་འདུས་བྱས་ཀྱི་ཆོས་ཐམས་ཅད་དང་རང་གི་ལུས་
སེམས་ཀྱི་ཚོགས་པ་སྐད་ཅིག་ཙམ་ལའང་རྟག་བརྟན་མེད་པ་སོགས་བློ་བཅོས་མི་དགོས་
པར་ངམ་ངམ་ཤུགས་ཀྱིས་སྐྱེ། འཆི་མེད་ཀྱི་དོན་རྟོགས་པས་ཚབ་ཚུབ་ཀྱི་བློ་དང་བྲལ་
བ་ཞིག་ནི་ངེས་པར་འབྱུང་ངོ༌། །ཉིན་པར་མཉམ་རྗེས་རིས་མེད་མཚན་མོ་ཀ་དག་
ལྷུན་གྲུབ་གང་ལ་གོམས་ཤུགས་ཆེ་བའི་འོད་གསལ་ཡང་ཟིན། གང་ཤར་གང་སྣང་
ཆོས་ཉིད་ཀྱི་རིག་རྩལ་དང་རོལ་པར་ཐག་ཆོད་དེ་གཞི་མེད་རྩ་བྲལ་བརྗོད་མེད་བློ་
འདས་ཐིག་ལེ་ཉག་གཅིག་སྤང་བླང་ཡེ་གྲོལ་ཆེན་པོའི་དོན་ཁོང་དུ་ཆུབ་སྟེ་དོན་གཉིས་
ལྷུན་གྲུབ་ཆོས་ཀྱི་སྐུའི་གོ་འཕང་མངོན་དུ་བྱས་པ་ལ་ཉེ་བ་ཡིན་ནོ། །དེ་ལྟ་བུ་སོགས་
རྟགས་ཚད་གང་ཡང་མེད་ན་ངེས་ཤེས་ཀྱི་སྒྲིབ་པ་བག་ཉལ་ཤིན་ཏུ་ཕྲ་བའི་སྙེམས་
དང་མ་བྲལ་བའི་རྟགས་ཡིན་པས་ས་ལམ་གྱི་རིམ་པ་གང་ཉམས་སུ་བླངས་ཚེ་ཕྱི་ནང་
གསང་བའི་ལམ་རྟགས་དེ་ལྟར་འཛོམ་དུས་ཁམས་གསུམ་གྱི་ལས་དང་བག་ཆགས་
ལས་འདས་པའི་གྲོང་ཁྱེར་རྒྱུན་གཅོད་ཀྱི་ལྟ་བ་མངོན་སུམ་དུ་རྟོགས་པ་ཡིན་ནོ། །དེའི་
ཕྱིར་རིན་པོ་ཆེ་སྤུངས་པའི་རྒྱུད་ལས། རྡོ་རྗེའི་གད་མོ་བཅུ་གཉིས་གསུངས་པ་ནི།
ལྟ་བ་རང་བྱུང་གི་ཡེ་ཤེས་ལ་ལྟོས་དང་། དགེ་སྡིག་དང་ལྟ་སྒོམ་ལས་འདས་པ་ངོ་
མཚར། གཞི་མ་བསྐྱོད་པར་ལུས་ཀྱི་བྱ་བ་ཅི་བྱས་ཀྱང་། དགེ་སྡིག་གིས་ཕན་གནོད་
དང་བྲལ་བ་ཧ་ཧ། དྭངོས་པོའི་གཤིས་ཀྱི་འདུག་ཚུལ་ལ་ལྟོས་དང་། སྣང་བ་འདི་སྤུ་
མ་བརྗེས་མདོག་མ་བསྒྱུར་བ་ངོ་མཚར། བདེ་སྡིག་ཅི་ལྟར་བྱས་ཀྱང་དོན་ལ་འགྱུར་
བ་མེད་པ་ཧ་ཧ། སྟོང་པ་ཆེན་པོ་ཀུན་ཁྱབ་ཀྱི་ཡེ་ཤེས་ལ་ལྟོས་དང་། དྲན་བསམ་གྱི་
སྤྱོད་པ་སྣ་ཚོགས་རོལ་པར་ཤར་བ་ངོ་མཚར། ཇི་ལྟར་བྱས་ཀྱང་འགག་མེད་ཀྱི་ཀློང་
དུ་སྐྱེ་མེད་དུ་གྲོལ་བ་ཧ་ཧ། ཆོས་སྐུ་ཀུན་ཁྱབ་ཀྱི་ཡེ་ཤེས་ལ་ལྟོས་དང༌། སྐྱེ་བ་མེད་
པ་ཡེ་ནས་ལྷན་ཅིག་ཏུ་གནས་པ་ངོ་མཚར། མཚོན་ཐོགས་ནས་འགྲོ་བ་དུས་གཅིག་
- 285 -



ལ་བསྒྲལ་ཀྱང་རྒྱུད་ལ་ཕན་གནོད་དང་བྲལ་བ་ཧ་ཧ། རིག་པ་སྟོང་པ་ཀུན་སྣང་གི་ཡེ་
ཤེས་ལ་ལྟོས་དང༌། གང་སྣང་རང་གི་གྲོགས་སུ་འཆར་བ་ངོ་མཚར། ཅིར་སྣང་རང་
གི་གཞི་ལས་མ་གཡོས་པ་ཧ་ཧ། རིག་པ་སྟོང་པ་ཀུན་གྲོལ་གྱི་སྣང་བ་ལ་ལྟོས་དང་།
རང་གི་གཉེན་པོར་རང་ཆེ་བ་ངོ་མཚར། ཉོན་མོངས་པ་རྣམས་རང་གིས་རང་གྲོལ་བ་
ཧ་ཧ། རིག་པ་ཡེ་ནས་སྟོང་པ་ཀུན་དག་གི་ངོ་བོ་ལ་ལྟོས་དང༌། འབད་རྩོལ་མེད་པར་
འབྲས་བུ་རྙེད་པ་ངོ་མཚར། གཅིག་ཟིན་པས་འཁོར་འདས་ཐམས་ཅད་གཉིས་མེད་
དུ་དག་པ་ཧ་ཧ། ངོ་བོ་སྟོང་པ་ཀུན་གཞིའི་ངོ་བོ་རང་བཞིན་ལ་ལྟོས་དང་། འགྲོ་དྲུག་
སྐུ་གསུམ་དུ་སྣང་བ་ངོ་མཚར། འགྲོ་བས་སྒོམ་པ་རྡུལ་ཙམ་ཞིག་མ་བྱས་པར་དུས་
གཅིག་ལ་སངས་རྒྱས་པ་ཧ་ཧ། སྐུ་གསུམ་སྟོང་པ་ཡེ་རྫོགས་ཀྱི་འབྲས་བུ་ལ་ལྟོས་དང་།
དུས་གསུམ་འདུ་འབྲལ་མེད་པའི་ཆོས་ཉིད་ངོ་མཚར། ཕ་རོལ་ཏུ་ཕྱིན་པ་དྲུག་མ་སྤྱད་
པར་ཚོགས་གཉིས་དུས་གཅིག་ལ་རྫོགས་པ་ཧ་ཧ། རིག་པ་ཅེར་བཞག་ཀུན་མཉམ་
གྱི་ཡེ་ཤེས་ལ་ལྟོས་དང༌། བྱ་བྱེད་ཐམས་ཅད་རྒྱན་དུ་ཤར་བ་ངོ་མཚར། སྤང་ལེན་
ཐམས་ཅད་ལྟ་བས་གྲོལ་བ་ཧ་ཧ། སྟོང་པའི་སྟོང་པ་ཡེ་སྟོང་ཆེན་པོ་ལ་ལྟོས་དང་།
སངས་རྒྱས་ཐམས་ཅད་གཡང་སར་འདུག་པ་ངོ་མཚར། བྱ་བྱེད་སྒོམ་པས་འཁོར་བ་
སངས་པ་ཧ་ཧ། མི་སྟོང་པའི་སྟོང་པ་དངོས་ཅན་ལ་ལྟོས་དང་། མེད་པ་ལ་བདག་ཏུ་
འཛིན་པའི་ཐེག་པ་ངོ་མཚར། སྐྱེས་པས་སྐྱེ་མེད་ཐོབ་པ་ཧ་ཧ། ཞེས་སོ། །རིག་པའི་
གཤིས་ལ་དགག་སྒྲུབ་རེ་དོགས་སྤང་བླང་གང་ཡང་བྱར་མེད་པའི་དོན་ཡིན་པ་ཤེས་
པར་གྱིས་ལ་ལྟ་ཕྱོགས་སུ་སྤྱོད་པ་མི་འཆོར་བར་སྒོམ་མེད་ཡེངས་མེད་ངང་གནས་
སམ་ཡང་དག་གི་དྲན་པའམ་ཡིད་ལས་འདས་པའི་ཤེས་རབ་སོགས་མིང་དུ་མ་བཏགས་
ཀྱང་བླ་མའི་ཞལ་གྱི་བདུད་རྩི་ཡང་ཡང་མྱང་དགོས་པ་ནི་སྒོམ་སྤྱོད་ཀྱི་ལམ་ཁྱེར་ཁོ་
ན་ལ་རག་ལས་པས་ཉིན་མཚན་གྱི་འོད་གསལ་གོང་ནས་གོང་འཕེལ་ལ་བརྩོན་ཏེ།
སྣང་བཞི་ཟད་པའི་སར་མ་འཁྱོལ་གྱི་བར་དུ་བརྩོན་འགྲུས་ཐང་ལྷོད་མེད་པས་ཉམས་
སུ་ལེན་དགོས་སོ། །ཁྲེགས་ཆོད་ཀྱི་གནད་རྣམས་རྡོ་རྗེའི་ཚིག་གིས་ཐུང་ངུར་གདམས་
- 286-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
པ་རྡོ་རྗེའི་ཚིག་རྐང་ལས། གཉུག་མར་གནས་པ་ཆོས་ཀྱི་སྐུ༔ ཤེས་བཞིན་འཆར་བ་
ལོངས་སྤྱོད་རྫོགས༔ གནས་འགྱུ་གཉིས་མེད་སྤྲུལ་པའི་སྐུ༔ སྐུ་གསུམ་རིག་པ་དེ་ལ་
ཟེར༔ ལྷོད་དེ་གནས་པ་དེར་འཛིན་མེད༔ ཧྲིག་གེར་འགྱུ་བ་ངོས་བཟུང་བྲལ༔ ལྷང་
ངེར་གྲོལ་ལ་རྗེས་ཤེས་མེད༔ སྐུ་གསུམ་ལྷུན་གྲུབ་དེ་ལ་ཟེར༔ ལྟ་བ་མེད་ལ་བྱིང་
རྒོད་བྲལ༔ སྒོམ་པ་མེད་ལ་ལྷུམས་སུ་ཞུགས༔ སྤྱོད་པ་མེད་ལ་གཟའ་གཏད་བྲལ༔
རྣལ་འབྱོར་དབང་ཕྱུག་དེ་ལ་ཟེར༔ ཐོལ་གྱིས་ཤར་བའི་རྣམ་རྟོག་དེ༔ རིག་ཅིང་དེ་ཁའི་
རྒྱུན་བསྐྱང་ན༔ གཤིས་ལ་ཤོར་བའི་ལྷག་མཐོང་ཡིན༔ མིང་ལ་རྗེས་ཐོབ་འདོགས་
ན་ཐོགས༔ རྣམ་རྟོག་ཆོས་སྐུར་གྲོལ་བ་ཡིན༔ ཐད་ཀར་རྩད་གདར་ཆོད་པ་དགོས༔
ཡེ་ནས་རིག་པ་སྤྲོས་བྲལ་ལ༔ ལྟ་སྒོམ་སྤྱོད་པའི་ཐ་སྙད་དང་༔ དེར་འཛིན་གཞི་རྩ་མེད་
པར་སངས༔ བཟང་རྟོག་ངན་རྟོག་ལུང་མ་བསྟན་ གང་གི་ཕྱོགས་སུ་མ་ལྷུང་ཞིང་༔
ཤར་གྲོལ་དབྱེ་བའི་མཁན་པོ་མེད༔ ཤེས་རིག་རང་ཚུགས་མ་ཤོར་ན༔ འདི་ལས་
ལྷག་པ་གཞན་མ་དགོས༔ མཁས་བཙུན་བརྒྱ་དང་གྲུབ་ཐོབ་སྟོང་༔ ལོ་པཎ་ཁྲི་དང་
མན་ངག་འབུམ༔ བསྟན་བཅོས་བྱེ་བ་ས་ཡ་དང་ མཇལ་ཀྱང་ཐེ་ཚོམ་བཅད་མ་དགོས
ཞེས་སོ། །དེ་ལྟར་ཁྲེགས་ཆོད་ཀྱི་ལྟ་སྒོམ་སྤྱོད་པའི་ལམ་ཁྱེར་རྣམས་ལ་བརྟན་པ་ཐོབ་
ནས་སྣང་སྲིད་ཀྱིས་བསྡུས་པའི་རྟོག་ཚོགས་ཐམས་ཅད་རིག་པའི་རྩལ་དང་རོལ་པར་
གོ་མྱོང་ཆགས་པའི་སྐབས་སྔར་སྦྱངས་ཟིན་ཀྱང་ཁྱད་པར་གྱི་སྔོན་འགྲོ་ཞེས་པའི་དོན་
ལན་གྲངས་སྦྱངས་ན་གཞན་ལས་ཁྱད་པར་འཕགས་པས་ན་རུ་ཤན་སྔོན་དུ་འགྲོ་བས་
ཐོད་རྒལ་ལ་འཇུག་ན་ལེགས། གང་ལྟར་ཐུན་མོང་ཉན་རང་ནས་ཨ་ནུ་ཡོ་གའི་བར་
བསྒྲུབ་བྱ་རང་བྱུང་དོན་གྱི་ཡེ་ཤེས་མཐར་ཐུག་མྱ་ངན་ལས་འདས་པ་སངས་རྒྱས་ཀྱི་
གོ་འཕང༌། སྒྲུབ་བྱེད་རང་རང་གི་སྐལ་བ་དང་འཚམས་པའི་སྤང་བླང་ཅི་རིགས་་་་་་་
གསུངས་པ་རྣམས་སོ་སོ་ཤེས་པར་བྱས་ཏེ་བསགས་སྦྱངས་ཐབས་ཟབ་མོས་ཟིན་ན་
འབྲས་བུ་ཤེས་རབ་ཆེ་ཆུང་གི་ཁྱད་པར་ལས་ཡུན་རིང་ཐུང་མི་ངེས་ཀྱང་ཐོབ་པ་ནི་ཐེ་
ཚོམ་མེད་དོ། །འདིར་ས་ལམ་ཅིག་ཆོད་གཞན་ལས་འཕགས་པའི་ཐབས་ཟབ་མོའི་
-287-



༣ལོ་ལྕེ་བཙུན་སྙིང་ཐིག་མ།
ཁྱད་ཆོས་ནི། ལས་དང་པོ་པའི་དབང་དུ་སྒོ་གསུམ་གཙོ་ཆེ་ཆུང་བརྟགས་ཏེ། འཁོར་
འདས་ཀྱི་བྱེད་པོ་སེམས་ཁོ་ན་ཡིན་པའི་དུས་སམ། ཡང་ན་བྱུང་གནས་འགྲོ་གསུམ་
མཁན་པོ་དང་བཅས་པ་རྩད་ཆོད་ནས། དེའི་བོགས་འདོན་པའི་ཆེད་དུ་སྔར་བརྒྱུད་
པའི་ཕྱག་སྲོལ་མ་ཉམས་པའི་དུས་ན་དེ་ལྟར་ལས། ཐ་མལ་པའི་རྒྱུ་མཚན་གང་ཡང་
མི་ཤེས་བཞིན་རུ་ཤན་བྱ་བ་ལ་འདུན་པའི་ཕན་ཡོན་རེ་ཡོད་ཐང༌། དེ་བས་བོགས་
བཏོན་བྱ་འདོན་རྒྱུ་གང་ཡང་མེད་པས་རྩེད་མོའམ་རྩིང་སྤྱོད་ཙམ་ལས་རྒྱུ་མཚན་ཆེར་
མི་འདུག དེའི་ཕྱིར་རྫོགས་ཆེན་ཁྱད་པར་གྱི་ཁྲིད་ཕལ་ཆེར་མཐུན་པས་ཡེ་ཤེས་བླ་
མའི་བཞེད་སྲོལ་ཡང་དེ་ལྟར་ལགས། གང་ལྟར་རང་གིས་ཐུན་མོང་ཐུན་མིན་ཁྱད་
པར་གྱི་ཁྲིད་རང་གི་ལས་སྐལ་དང་མཐུན་པའི་ཉམས་སུ་ལེན་བྱ་གང་ཡིན་གྱི་རུ་ཤན་
སོགས་གཞན་ལ་འགྲམ་ཆུ་མི་ལྡང་བ་གལ་ཆེ། དོན་རུ་ཞེས་པ་ཟུང་ངམ་གཉིས་ཞེས་
པའི་དོན་ཡིན་འདུག་པས། དེ་ལ་དགེ་སྡིག་གཉིས། བདེ་སྡུག་གཉིས། སྤང་བླང་གཉིས།
མཐོ་རིས་དང་ངན་སོང་། ཐེག་ཆེན་དང་ཐེག་དམན་སོགས། རེ་དོགས་བཟང་ངན་གྱི་
བག་ཆགས་ཡུན་རིང་དུ་བརྟས་པའི་འཁྲུལ་སྣང་ཐ་མལ་རང་ཁ་མ་དང༌། ཤེས་བྱའི་
ཀུན་དཀྲིས་ཀྱི་བློ་དང་ཡིད་དཔྱོད་ཁོ་ནའི་རེ་དོགས་སྤང་བླང་སོགས་འུ་ཅག་འཁྲུལ་
པའི་ཐོག་མ་དང་། ཐ་མའི་མཐའ་མི་མངོན་པར་དམྱལ་བ་ནས་སྲིད་རྩེའི་བར་བདེ་
སྡུག་སྤེལ་མ་ཟོ་ཆུའི་འཁྱུད་མོའམ། ཤིང་རྟའི་འཕང་ལོ་ལྟར་འཁོར་ཞིང་སྡུག་བསྔལ་
བར་མེད་ཟུག་གཟེར་རྒྱུན་མི་འཆད་པའི་ནད་པ་ལྟ་བུ་སོ་སོའི་འཁྲུལ་སྣང་ལ་དབང་
མེད་དུ་སྤྱོད་པ་རྣམས་ཡང་དག་པའི་སྣང་བར་སྒྱུར་བྱེད་ཆགས་སྡང་བར་མའི་བློ་སྦྱངས་
པའི་ཐབས་ཐེག་ཆེན་ཀུན་སློང་ནས་ཐོས་བསམ་སྒོམ་པ་བསྐྱེད་རྫོགས་སོགས་ཐབས་
ཚུལ་དུ་མ་བཞུགས་པ་ལས། འདི་ནི་ཐབས་མཁས་བརྟུལ་ཞུགས་ལ་བརྟེན་ནས་
འོད་གསལ་རྫོགས་པ་ཆེན་པོའི་ཁྱད་པར་གྱི་སྔོན་འགྲོ་རེ་དོགས་གཉིས་ཆོས་ཐམས་
ཅད་འཁོར་འདས་གཉིས་མེད་དུ་ལ་བཟླ་བ་ལ་ཤཱན་ཅེས་པའི་དོན་ཡིན་ལ། དེ་ལྟ་
བུའི་རྒྱུ་མཚན་ཤེས་པའི་ངང་ནས་སྒོ་གསུམ་གཅིག་ཏུ་དྲིལ་ཏེ་སྤྱོད་པ་ལ་ཞུགས་ཚེ་
-288 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཁྲིད་རིམ་རྣམས་ནས་གསུངས་པ་ལྟར། རིམ་ཅན་རེས་འཇོག་ཅན་མིན་པའི་འཇིག་
རྟེན་འཁོར་བའི་བྱ་བ་ཆོས་བརྒྱད་སོགས་ཐར་པ་བྱང་ཆུབ་ཆེན་པོའི་གེགས་སུ་གྱུར་
པ་ཚེ་འདིའི་འཛིན་ཞེན་རེ་དོགས་བཟང་ངན་ཐམས་ཅད་སེམས་ཀྱིས་བསླངས་ཤིང་།
ལུས་ངག་གི་རྣམ་འགྱུར་ཧ་ཅང་ཐལ་དྲག་པའི་བག་མེད་རྩིང་སྤྱོད་ཐ་མལ་ཆགས་སྡང་
གི་ཕྱོགས་སུ་མ་ཤོར་བ་དང་། རང་གིས་ཅི་བྱས་མ་ཤེས་པའི་སྨྱོ་སྤྱོད་དུ་མ་སོང་བའི་
སྒོ་ནས་འབད་རྩོལ་ཆེན་པོ་བྱེད་སྐབས། ངལ་དུབ་ཀྱི་རྐྱེན་གྱིས་གཟུང་འཛིན་འཁྲུལ་
པའི་ཡིད་དང་རྣམ་ཤེས་སྐབས་དེར་འགགས་ཏེ། སྨྲ་བརྗོད་ལས་འདས་པའི་གཞི་མེད་
རྩ་བྲལ་སེམས་ཉིད་ཀྱི་ངོ་བོ། ལྷང་ངེ་། སལ་ལེ། ཡེ་རེ་བ་འབྱུང་ཡང་རྐྱེན་གྱིས་བྱས་
པའི་ཉམས་ཡིན་པས་དེར་འཛིན་གྱི་སྙེམས་མ་ཞུགས་པར། ཡང་ཡང་སྦྱངས་རྩོལ་ལ་
གོམས་པས་བྱ་སྤྱོད་ཀྱི་སྐབས་སུའང་དེ་ལྟར་ཡུན་ཇེ་རིང་ཇེ་རིང༌། བློ་འབྲིང་ཡན་ཆད་
ལ་ངལ་དུབ་ཀྱི་རྐྱེན་ལ་མི་ལྟོས་པར། རྒྱུན་དུ་དེ་ངང་གནས་པའང་འབྱུང་། འབྲིང་ཐ་
རྣམས་ལ་སླར་ངོ་སྤྲོད་ཀྱི་གཟེར་འདེབས་སླ་བའི་སྟ་གོན་ཙམ་ལས་མི་འོང་བའང་ཡོད།
གང་ལྟར་དུས་གཅིག་ཞག་གྲངས་ཧ་ཅང་མང་ཆེ་ན་སྡུག་རུས་ཁོ་ནས་བྱས་པ་ལེ་ལོ་
གསུམ་གང་རུང་གིས་བདུད་དབང་དུ་འཆོར་ཉེན་ཡོད་པས། ཡང་ནས་ཡང་དུ་དཔེ་
ལ་བརྟེན་པའི་ཉམས་དེ་རྒྱུན་ཆགས་སུ་སོང་ནས། འཛིན་ཞེན་གྱི་བདེ་གསལ་མི་རྟོག་
པ་གང་ཤས་ཆེ་བ་དེར་འཛིན་གྱིས་ཁམས་གསུམ་དུ་ངེས་པར་གོལ་ཐུབ་པ་ད་དུས་
གང་ཟག་བརྩོན་འགྲུས་ཞན་ཅིང་སྙིང་རུལ་བའི་དུས་འདིར་དཀའ་ཡང་། ཕྱོགས་
མཚུངས་ཙམ་ཉམས་ཞེན་ངེས་ཤེས་ཀྱི་སྒྲིབ་པས་རང་མཐོང་ཅན་དུ་འགྲོ་ཉེན་ཡོད་པ་
བླ་མའི་ཞལ་ལ་གཏུགས་ཏེ་ཡང་ཡང་ཕུ་ཐག་ཆོད་པར་བྱ་དགོས། དེས་ཆོས་ཉིད་ཡུལ་
གྱི་འཁྲུལ་གཞིར་སོང་བའི་སྔར་གྱི་བག་ཆགས་བྱང་ཞིང་། ཕྱིའི་ཡུལ་ཅན་སེམས་ཀྱི་
གཟུང་འཛིན་རགས་པ་བདེན་བདེན་མོ་སྲ་ཞིང་འཐས་པ་ཐམས་ཅད་རུ་ཤན་གྱིས་བྱ་
སྤྱོད་འདི་དང་ཁྱད་མི་འདུག་སྙམས་པའི་ཚེ་འདིའི་བྱ་བ་དོན་མེད་ཚུལ་ཤེས་ཤིང་འདིར་
སྣང་གི་འཁྲུལ་རྟོག་ཕལ་ཆེར་མགོ་ནོན། ཡོན་ཏན་ལོ་ཟླ་མང་པོའི་སྒྲུབ་ཡུས་འདྲེན་
- 289 -



ལྕེ་བཙུན་སྙིང་ཐིག་་་་་
པའི་སྒོམ་དྲེད་པོ་མཁན་རྣམས་དང་། ཤེས་བྱ་ཁ་ལྟའི་ཚིག་ལ་ཤོར་ནས་རང་མཐོང་
ང་རྒྱལ་གྱིས་གང་མཐོང་གང་ཐོས་གཞན་ལ་འགྲན་པའི་ཟུར་ཟ་ཁྱད་གསོད་ཅན་རྣམས་
དང་མི་འདྲ་བ་ནི་རང་རང་གིས་ཉམས་མྱོང་ཁོ་ནས་རང་སེམས་ཚད་མས་གྲུབ་ཡོང་ངོ༌། །
དེའི་ཕྱིར་བླ་མ་ཡང་ཏིག་ཡིད་བཞིན་ནོར་བུའི་ཤིན་ཏུ་སྤྲོས་མེད་དབང་གི་དངོས་གཞིའི་
སྟ་གོན་དུའང་ལུས་ངག་ཡིད་གསུམ་ཆིག་དྲིལ་དུ་བསྡུས་ཏེ། སྒོ་གསུམ་སྤྲོས་རུང་མ་
སྤྲོས་རུང་ལས་དང་སྐལ་པར་རག་ལས་པར་མཛད་དེ་སྒོ་གསུམ་གྱི་རུ་ཤན་མི་འཆད་
པའི་དོན་ཡང་དེ་ཡིན་པར་འདུག ཡེ་ཤེས་བླ་མ་སོགས་ཕྱག་སྲོལ་འགའ་ཞིག་ན་འཁོར་
འདས་རུ་ཤན་ལ་ཕྱི་ཞེས་བཞག་སྟེ། ནང་གི་རུ་ཤན་རིགས་དྲུག་ས་བོན་བསྲེག་སྦྱང་
གི་དམིགས་བཟླས། སྒོ་གསུམ་ཞེས་ལུས་ངག་སྦྱངས་པ་དང་སེམས་ཀྱིས་བྱུང་གནས་
འགྲོ་གསུམ་མཁན་པོ་བཅས་ཡོད་མེད་གྲུབ་མཐའ་གཞན་གྱི་ཕྱོགས་སུ་ལྷུང་མ་ལྷུང་
སོགས་རྩད་གདར་ཡང་ཡང་བཅད་པའི་ལུགས་འདི་ཤིན་ཏུ་ལེགས་མོད། གང་ལྟར་
ལུས་སེམས་གཅེས་འཛིན་གྱི་བག་ཆགས་གཟུང་འཛིན་རགས་པ་རྣམས་མ་ཆོད་ཀྱི་
བར་དུ་ལྟ་སྒོམ་སྤྱོད་པ་བཟང་རློམས་ཇི་ལྟར་ཡོད་ཀྱང་གཞི་རྫོགས་ལམ་རྫོགས་འབྲས་
རྫོགས་ཞེས་འབད་རྩོལ་ལས་འདས་པའི་བྱར་མེད་ཀྱི་འོད་གསལ་རྫོགས་པ་ཆེན་པོའི་
ཁྱད་པར་གྱི་སྔོན་འགྲོའི་ཕྱོགས་སུ་མི་ཉེ། ཅིའི་ཕྱིར་ན། ཐུན་མོང་མཚན་ཉིད་ཐེག་
པས་ཚོགས་ལམ་ཆུང་འབྲིང་ཆེ་གསུམ་ནས་བྱང་ཆོས་སོ་བདུན་ཐོས་བསམ་སྒོམ་པས་
གཏན་ལ་དབབ་དགོས་པ་དང་། སྔགས་ཕྱི་ནང་གི་རྒྱུད་སྡེ་དྲུག་གི་ལམ་ཉམས་སུ་
ལེན་བྱ་གང་ཡིན་དག་རྫོགས་སྨིན་གསུམ་སྒོམ་སྟོབས་ཀྱིས་རྟོགས་པའི་ཡེ་ཤེས་མངོན་
དུ་བྱ་དགོས་པའི་དོད་པོ་ཕྱི་ནང་གསང་བའི་རུ་ཤན་དང་། གོ་བ་ཙམ་མིན་པར་མྱོང་
ཐོག་ནས་ལ་བཟླ་བ་རང་ལུགས་མན་ངག་སྡེ་པའི་ཁྱད་ཆོས་སུ་འདུག་པས་ན། དེའི་
ཕྱིར་ལུས་སྦྱང་གི་དོན་པོ་ཡང་རེག་ཚོར་སོགས་ཀྱི་ཡུལ་ཅན་བདག་རྟོག་གི་གཉིས་
ཆོས་སྦྱང་ཕྱིར་ཡིན་ཚུལ་ཤེས་པ་ལས་མི་དྲེད་ཀྱི་ལད་མོ་ལྟ་བུའམ། རྩེད་མོ་ལྟ་བུ་མ་
ཡིན་པར་ཀུན་སློང་བཟང་པོའི་ལངས་འདུག་གཉིས་ཀའི་ཕྱག་སྲོལ་གང་ལྟར་ཡིན་
- 290 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རུང༌། རྐང་པའི་སོར་རྩེ་གཉིས་སར་བཙུགས་དགོས་པའི་དོན་དེ་ཡིན་པར་འདུག་ བཞེད་
སྲོལ་གཞན་དག་ན་ལངས་སྐབས་རྐང་པའི་ཕྱི་རྟིང་གཉིས་སྤྲད་དེ་རྐང་མཐིལ་གཉིས་
ས་ལ་ཕབ་སྲོལ་དང་། འདུག་པའི་དུས་འཕོངས་ལ་ཕབ། རྐང་མཐིལ་སྤྲད་དེ་གསང་
རྩར་གཏད་པ་སྤྲུལ་སྐུའི་མངོན་བྱང་གི་འདུག་སྟངས་སུ་བཞེད་པའང་ཡོད། གང་ལྟར་
སླ་ཆོས་ཀྱིས་རང་མགོ་མི་བསྐོར་བར་ཉམས་ལ་གང་ཕན་བྱ་ཆོག་པ་ནི། ཨོ་རྒྱན་པདྨ་
དང་བི་མ་ལས་གནང་བ་ལྟར་ཡིན་པས་ཐེ་ཚོམ་དང་ཕྱོགས་ལྷུང་མི་མཛད་པར་ཞུ།
ངག་སྦྱང་ཕྱི་ནང་རྒྱས་འདེབས། ཕྱི་ནང་རྩལ་སྦྱང་། མཉེན་བཙལ། ལམ་ཞུགས་རྣམས་
ཀྱི་སྐབས་ཧཱུྃ་དྲག་དལ་རིང་ཐུང་སོགས་བརྗོད་ཅིང་དམིགས་པ་དང་བཅས་པ་འདི་རླུང་
ཕྱིར་འཛིན་རང་ཤུགས་ཀྱིས་འོང་བའི་ཐབས་ཁྱད་པར་ཅན་ཡིན་པས། དགོས་པ་ནི་
ལུས་ཀྱི་སྦྱངས་པ་དེ་དག་གི་བོགས་འདོན་འོད་གསལ་རྫོགས་པ་ཆེན་པོར་ལ་བཟླ་
བའི་ཆེད། རེ་དོགས་དེར་འཛིན་ཕྲ་མོ་བཅད་དེ་མཉམ་རྗེས་ཁོར་ཡུག་བཟང་ངན་རྟོག་
པས་མི་བསླད་ཅིང་། ལུང་མ་བསྟན་གྱི་དབང་དུ་སྐད་ཅིག་ཀྱང་མི་འགྲོ་བའི་དགོངས་
པ་ཡིན་པ་ཤེས་པར་བྱའོ། །སེམས་སྦྱངས་ཡང་སྔ་མ་རྟོགས་ཟིན་ཀྱང་རྩད་གཅོད་བྱས་
ན་ཤིན་ཏུ་ལེགས་པ་ལས་སྐྱོན་མེད་པའི་བོགས་འདོན་དུ་རིག་པར་གྱིས་ཤིག བྱུང་
གནས་འགྲོ་གསུམ་རྩད་བཅད་དེ་སྐྱེ་འགགས་འགྲོ་འོང་མེད་པར་ཐག་ཆོད་ཚེ། རྣལ་
ཕབ་ནི། སྒོ་གསུམ་བྱ་བ་དགུ་ཕྲུགས་སུ་བཞག་ནས་གུ་ཡངས་བློ་བདེར་སྡོད་ཆོག་པའི་
དོན་ཡིན་པས། ཡིན་ཚུལ་མི་ཤེས་པའི་བག་མེད་སོས་དལ་དུ་འདུག་པའམ། ཡང་ན་
ཞེན་འཛིན་བཟླས་སྒོམ་ལ་འབད་པའམ། ཡང་ན་དགེ་བའི་ཆོས་སྤྱོད་དོར་ཞིང་། མི་
དགེ་སྡིག་པའི་རྒྱུ་དུག་ལྔ་དུག་གསུམ་གྱི་འཁྲུལ་པ་རྒྱུན་འབྱམས་སུ་མི་བཏང་བ་གནད་
ཆེའོ། །སོར་གཞུག་ནི་གོང་མའི་བོགས་འདོན་ཕྱིར་དེར་འཛིན་ཞེན་པའི་སྙེམས་ཕྲ་
མོ་ཡོད་པ་རྣམས་ལུས་ཀྱི་རྣམ་འགྱུར་དང་། ངག་གི་སྒྲ་སྐད་བྱུང་རྒྱལ་ཧ་ཧ་དང་རུ་
ལུའི་གད་རྒྱངས་སྒྲོགས་པས་བློ་བྲལ་རྫོགས་ཆེན་གྱི་དབྱིངས་སུ་ལ་བཟླ་བའི་དགོས་
ཆེད་ཆེ་བས། ཁྲལ་སྤྲོད་ཙམ་གྱིས་ཁྲིད་རྫོགས་པ་ཡིན་ཞེས་རང་གཞན་མགོ་སྐོར་གྱི་
- 291



ལྕེ་བཙུན་སྙིང་ཐིག་
ལས་སུ་མི་འགྲོ་བའི་གདམས་ངག་ཡིད་ཆེས་སྤྲོ་སེམས་དང་ལྡན་པས་ཡང་ཡང་བརྩོན་
པ་གལ་ཆེ་བས་ཕྱི་རབས་རྣམས་ཀྱི་ཐུགས་ལ་བཏག་པར་ཞུ། དེ་ལྟར་སྤྱིར་ཁྲེགས་
ཆོད་ཐོད་རྒལ་གཉིས་ལ་སྔོན་འགྲོ་ཞེས་རུ་ཤན་འདི་གལ་ཆེ། ཁྱད་པར་ཐོད་རྒལ་བྱ་
བ་དགུ་ཕྲུགས་སྒོམ་སྟོབས་དང་མཐུན་པར་རང་ཤུགས་ཀྱིས་མ་སོང་བར་ལྟ་ཕྱོགས་
སུ་སྒོམ་སྤྱོད་གཉིས་ཤོར་ན་བདག་ལྟ་རུ་གོལ་ཉེན་ཡོད་པས། དེའི་ཕྱིར་ལྟ་བ་ལུང་
རིགས་དང་མཐུན་པ། སྒོམ་པ་ཉམས་མྱོང་དང་མཐུན་པ། སྤྱོད་པ་དུས་ཚོད་དང་མཐུན་
པ་གལ་ཆེ་བ་ཡིན་པས་གནད་ཀྱི་ཆིངས་སུ་ཤེས་པར་གྱིས་ཤིག འོད་ཕུང་ནས་འཕོ་
ཆེན་གྱི་གོ་འཕང་མན་ཆད་མངོན་དུ་བྱེད་པའི་གསང་ལམ་ཁྱད་པར་ཅན་ཉམས་སུ་
ལེན་པའི་སྐལ་བཟང་དག་གིས་རུ་ཤན་ཕྱི་ནང་གསང་གསུམ་སྔོན་དུ་འགྲོ་དགོས་སོ། །
དེ་ནས་ཡང་གསང་བླ་ན་མེད་པ་མན་ངག་སྙིང་ཐིག་ཅེས་པའི་དོན་ལྷུན་གྲུབ་ཐོད་རྒལ་
ཡིན་པས་ན། རྫོགས་པ་ཆེན་པོའི་རྒྱུད་ཕྱི་མ་ལས། གསུམ་པ་འོད་གསལ་མན་ངག་
སྡེ༔ གནད་ཀྱི་ཡང་ཟབ་ཐིག་ལེའི་སྐོར༔ དཔྲལ་བའི་མིག་ལས་གཅེས་པ་སྟེ༔ སྙིང་
གི་ཁྲག་ལས་ཕངས་པའི་དོན༔ ཅི་ཕྱིར་བློ་ཡིས་བྱས་པའི་ཆོས༔ ཐེག་བརྒྱད་ཚིག་གི་
གྲུབ་མཐའ་དང་༔ རྟོག་པས་བརྟག་པའི་སྟོང་པ་ཉིད༔ རྩོལ་བས་གཅུན་པའི་ཤེས་
ཉམས་ལ༔ གནས་ལུགས་ཡིན་དུ་མི་རེ་བར༔ ཁྲེགས་ཆོད་གདིང་དུ་གྱུར་པ་ལས༔
ནང་དུ་སྟོང་པའི་ཉམས་ཤར་བས༔ ཕྱི་རུ་གསལ་བའི་ཡེ་ཤེས་ནི༔ སྙིང་ནས་མིག་ཏུ་
འབྲེལ་བ་ཡི༔ རང་བྱུང་གསང་བ་ཆེན་པོའི་རྩ༔ ཀ་ཏི་ཤེལ་གྱི་སྦུ་གུ་ཅན༔ དར་དཀར་
སྣལ་མ་ལྟ་བུའི་ལམ༔ བརྒྱུད་དེ་དབང་པོའི་མངོན་སུམ་བར༔ ལྷག་མཐོང་རྡོ་རྗེ་ལུ་
གུ་རྒྱུད༔ མུ་ཏིག་བསྟར་ལ་བརྒྱུས་པ་ལྟར༔ གསལ་ཚེར་དྭངས་སྙིགས་ཕྱེད་པར་འཆར༔
འདི་ནི་སངས་རྒྱས་ཐམས་ཅད་ཀྱི༔ ཡེ་ཤེས་ཆེན་པོའི་ལམ་ཡིན་པས༔ མཐོང་ཞིང་
གནད་ལ་སུས་ཕེབས་པ༔ ཁམས་གསུམ་ལྡོག་པ་མ་ཡིན་ནོ༔ དེ་ཕྱིར་ལྷག་མཐོང་རིག་
པ་དེ༔ སྐུ་གསུམ་བཞུགས་སྟངས་གཟིགས་སྟངས་དང་༔ སྒོ་ཡུལ་རླུང་གི་གནད་བསྟུན་
ཏེ༔ སྒྲོན་མ་རྣམ་བཞིར་གཅུན་པ་ལས༔ ནང་དབྱིངས་རྣམ་དག་སྒྲོན་མའི་ཀློང་༔ རིག་
-292-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
པ་བཅུད་དུ་སྨིན་པ་ལས༔ ཕྱེད་སྐུར་འཆར་བ་ཉམས་གོང་འཕེལ༔ རིགས་ལྔའི་ཚོམ་
བུ་ཚད་ཕེབས་ཉམས༔ དེ་ཡང་སྣང་དང་མི་སྣང་གི༔ འཛིན་པའི་ཆོས་ཉིད་ལས་འདས་
ཤིང་༔ རགས་པའི་ལུས་དང་དབང་པོའི་ཡུལ༔ ཐམས་ཅད་དབྱིངས་སུ་དག་པ་ལ་
ཆོས་ཉིད་ཟད་ཅེས་ང་ཡིས་བཤད༔ ཡིད་དཔྱོད་ཐེག་པའི་སྐུ་གསུམ་གྱི༔ འབྲས་སྣང་
འདི་ཡི་ལམ་སྣང་དུ༔ སྐད་ཅིག་ཙམ་ལ་རྩལ་རྫོགས་པས༔ སྟོང་ཆེན་གཞོན་ནུ་བུམ་
པའི་སྐུ༔ ནང་གསལ་ཐིམ་ལ་མ་རྨུགས་པའི༔ དབྱིངས་སུ་མངོན་པར་སངས་རྒྱས་ཚེ་
སྤངས་རྟོགས་མཐའ་རུ་ཕྱིན་པའོ༔ ཞེས་རྡོ་རྗེའི་ཚིག་གིས་མདོར་བསྡུས་ཏེ་བསྟན་པའི་
ཡང་གསང་བླ་ན་མེད་པ་སྙིང་ཁྲག་གི་དྭངས་མ་ལྟ་བུར་གྲགས་པའི་དོན། གཞི་བདེ་
གཤེགས་སྙིང་པོ་མཐོང་བྱེད་མིག་གི་དབང་པོ་ལ་བརྟེན་པའི་རྡོ་རྗེའི་མིག་གིས་མངོན་
སུམ་ཐབས་ལ་བརྟེན་ཏེ། གོ་བ་དང་ཡིད་དཔྱོད་མིན་པར་ལྷག་གེར་མཐོང་བ་རྡོ་རྗེའི་
ལུ་གུ་རྒྱུད་རྟེན་བརྟེན་པ་དང་བཅས་པའི་གདམས་པ་བསྟན་པ་ལ་ནི་དང་པོ། ཉི་མ་
སྔ་དགོང་ཉི་འོད་གསལ་བའི་དུས། ཐོག་མར་སྤྲུལ་སྐུའི་འདུག་སྟངས་བྱེད་བཅུག་ཅིང་
བལྟ་ཚུལ་ལ་བསླབ་སྟེ་ཞག་ཤས་གོམས་སུ་བཅུག་པས། སྣང་བའི་ཤར་ཆ་རྣམས་ཁ་
ཚང་མཐོང་ཚེ། སླར་འཆར་གཞི་ཡུལ། འཆར་བྱེད་སྒོ། རིག་པ་སེམས་ཀྱི་གནད། སྒྲོན་
མ་དྲུག་པོ་རྟེན་བརྟེན་པའི་ཚུལ་དུ་ཡོད་པ་སོགས་དབྱིངས་རིག་དབྱེར་མེད་ཀྱི་ངོ་སྤྲོད་
ཐེབས་པར་སྤྲད། འོད་རྩ་དྭངས་བྱེད་དང་། བསམ་གཏན་གྱི་གོལ་ས་སྦྱོང་བྱེད། ལུག་
རྒྱུད་བརྟན་བྱེད་སོགས་ཡང་གསང་གབ་སྦས་རྣམས་སྣོད་ལྡན་ཚེ་གཅིག་སྒྲུབ་པ་ལ་
གཞོལ་ངེས་རྣམས་ལ་རིམ་ཅན་དུ་བསྟན་པར་བྱའོ། །དེ་ནས་སྤྲུལ་སྐུ་དྲང་སྲོང་ཙོག་
པུའི་འདུག་སྟངས་ལུས་སེམས་ཧ་ཅང་མི་སྒྲིམ་པར་ལྷོད་ཆགས་པར་བྱས་ཏེ། ལྟ་སྟངས་
ཐུར་དུ་ཕབས་ནས་བལྟས་པས་ཅུང་གོམས་ཤིང་སྣང་བ་རྣམས་ཁ་ཚང་འཆར་དུས་ཐོ་
རངས་ཆོས་སྐུ་སེངྒེའི་འདུག་སྟངས་ལག་སོར་གཉིས་བསྒོངས་ཏེ། ལོང་མོ་གཉིས་ཀྱི་
ཐད་ནང་དུ་སར་བཙུགས་པའི་བཞེད་སྲོལ་ལྟར་བྱས་ཏེ། ལུས་ཅུང་ཟད་བསྒྲིམ་ཞིང་
ཁ་ནས་རླུང་རོ་དབྱུངས་ཐུབ་པའི་ཧ་སྒྲ་གསུམ་དང་བཅས། གཟིགས་སྟངས་མིག་
- 293 -



དེ་ ལྕེ་བཙུན་སྙིང་ཐིག་
གྱེན་དུ་ལྡོག་སྟེ་ཀ་དག་གི་ངང་དུ་ལམ་ཁྱེར་བོགས་འདོན་བླ་མའི་ཞལ་ཤེས་དགོས།
མཆན། བཞག་ཉིན་པར་སྐབས་སྐབས་གོང་གི་འདུག་སྟངས་ལྷོད་ཆགས་པར་བྱས་
ནས་ཉི་མ་ལ་རྒྱབ་བསྟན་ཏེ། ནམ་མཁའ་དྭངས་པའི་དུས་མིག་ཅུང་ཙམ་ཟིམ་བུས་
ནམ་མཁའི་དཀྱིལ་དུ་ཡུན་རིང་བལྟས་ཚེ། དང་པོ་སྐྱ་ཙིག་ཙིག་པ་དང་། དེ་ནས་དབྱིངས་
ཀྱི་གདངས་ད་ལྟ་ཕལ་ཆེར་གྱིས་ལུག་རྒྱུད་ཁོ་ནར་ངོས་འཛིན་སྲོལ་ཡོད་པའི་ལུག་
རྒྱུད་ཀྱི་རྒྱུའམ་དབྱིངས་ཀྱི་གདངས་དེ་ཉིད་སྤོས་རྒྱ་ལྟ་བུའམ། འཁྱ་འཁྱོག་དང་རྒྱ་
མཚོའི་གཉེར་མ་ལྟ་བུ་འོང་། ཅི་ཞིག་ན་ནམ་མཁའ་སྔོ་དྭངས་པ་དེ་སྤྲིན་གསལ་ལང་
ལོང་ལྟ་བུ་བན་བུན་ཞིག་ཏུ་གྱུར་སྣང་ཡོད་པས་དེའི་ངང་ཡུན་རིང་པོར་བལྟས་ཚེ། ཅི་
ཞིག་ན་ཕྱི་དབྱིངས་མཐིང་ག་ཁྱབ་པ་ཆེན་པོ་ཞེས། ནམ་མཁའ་སྔོ་བའི་མདོག་འདི་
མིན་པའི་མཐིང་ག་བརྗོད་མེད་ཅིག་འཆར་འོང་བ་ནི་ནམ་མཁའ་ལྷུན་གྲུབ་ཀྱི་ངོ་བོ་
མཐོང་བ་ཡིན། ཐོད་རྒལ་རིང་སྒྲུབ་བྱེད་འདོད་ན་དེ་ཁོ་ན་གཙོར་དགོས་པར་གསུངས།
སྐབས་སུ་བབ་པའི་ད་ལྟའི་མི་རྣམས་ཚེ་ཐུང་ཞིང་སྙིང་རུས་ཞན་པས་ཐོད་རྒལ་རིང་
སྒྲུབ་རྟོགས་དཀའ། ཚ་དྲག་གིས་འདོད་ཐོག་མཐའ་ཀུན་ཏུ་རྟེན་བཞི་ལ་བརྟེན་ནས་
བསྒྲུབ་པ་འདི་འགྲུབ་སླ་ཡང་སྣང་བཞི་མཚན་ཉིད་པ་ཡིན་པའི་ངེས་པ་མེད། མཆན།
ཁྲིད་ལུགས་འདི་ལའང་དེ་ལྟར་ཉམས་སུ་བླངས་ན། དབྱིངས་རིག་ཟུང་འཇུག་ལ་
གདིང་འཐོབ་བྱེད་ཀྱི་མན་ངག་ཁྱད་པར་ཅན་ཡིན་པར་འདུག ཉི་མ་སྔ་དགོངས་
གཉིས་ཀྱི་གྲིབ་སོ་ཤར་ནུབ་ཀྱི་རི་ལ་གུག་ཚེ་ལོངས་སྐུ་གླང་པོ་ཆེའི་འདུག་སྟངས་
བྱས་ཏེ། གཟིགས་སྟངས་མིག་གཡས་གཡོན་དུ་བལྟ་ཞིང་སྣང་བ་ཁྲིད་པ་དང་། ཐད་
སོར་ཁྲིད་པ་དང་། ཐུར་དུ་ཁྲིད་ལ་ཡུན་རིང་དུ་བལྟ། སྤྲུལ་སྐུ་དང་མངོན་བྱང་གི་
བཞུགས་སྟངས་ཀྱིས། གཟིགས་སྟངས་དེ་ལྟར་ཁྲིད་ལུགས་སྔ་མ་དང་མཚུངས་པར་
བྱ། སྐབས་སྐབས་སུ་ཉི་འོད་ལ་བརྟེན་ནས་འོད་སྣང་གི་ཁ་དོག་ཤས་གང་ཆེ་གཡས་
གཡོན་སྟེང་འོག་ཏུ་ཁྲིད་དགོས་ཚུལ་རྣམས། ཞེན་འཛིན་གྱི་རེ་དོགས་མེད་ངེས་ཡིན་
ན་མ་གཏོགས་ཧ་ཅང་འཐས་ན་ཤེས་པ་སྣང་ཐོག་ཏུ་ཤོར་བའི་གེགས་འབྱུང་ཉེན་ཆེ་
- 294 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
བས། འཛིན་ཞེན་སྤང་བ་གནད་གལ་ཆེ་བ་ནི་ཐོག་མཐའ་ཀུན་ལ་ཁྱད་མེད་དོ། །ཉིན་
པར་ཉི་མའི་རྐྱེན་གྱིས་མིག་གི་ཚ་བ་སེལ་བ་དང་། གོམས་པའི་ཚད་འཛིན་སོགས་ལ་
གནད་ཆེ་བས། ཟླ་བ་ཉ་གང་བའི་དུས་སམ་ཚེས་བརྒྱད་ཡན་ཆད་ཀྱི་ཟླ་བའི་དཀྱིལ་
འཁོར་ལ་མིག་ཅེར་རེ་ཟླ་གཟུགས་གཉིས་གསུམ་དུ་སོང་བའི་སྣང་བ་མ་ཤར་བར་
བཞག་ན་འོད་རྩ་བཟང་བ་རེ་ཟུང་མ་གཏོགས། དང་པོ་ནས་སྣང་བ་འཆར་དཀའ་
ཡང་། གོམས་ན་རིམ་པར་ལུག་རྒྱུད་དང་ཐིག་ཕྲན་འལ་འོལ་མཐོང་ཚེ་མིག་ཧ་ཅང་
མི་ཟུམ་པར་བལྟས་ན་ཐིག་ལེ་དབྱིངས་སོགས་རིམ་གྱིས་ཇེ་མངོན་ཇེ་མངོན་དུ་འོང་།
དེ་སྐབས་མར་མེ་སྡོང་བུ་དང་། མར་ཁུ་ཆོད་ངེས་སོགས་ལེགས་པར་བྱས་པའི་མེ་ལྕེ་
དྭངས་ཤིང་གསལ་བ་ལ་དང་པོ་མིག་གཉིས་ཀ་ཤིན་ཏུ་ཟུམ་པས་མེ་ལྕེ་ལ་གཏད་དེ་
སྦྱང་ཚེ་རྩ་བཟང་བ་རྣམས་ལ་དང་པོའམ། མིན་ཀྱང་གོམས་ཤུགས་ཀྱིས་དབྱིངས་
ཐིག་ལུག་རྒྱུད་ཀྱི་སྣང་བའི་མེ་ལྕེ་དངོས་མི་མཐོང་བའང་ཡོད་པས། དེ་ལ་ཡུན་རིང་
དུ་བལྟ་བ་ཁོ་ནས་ཆོག མིན་ཚེ་གཡས་ཕྱོགས་སུ་དལ་བུས་ཁྲིད་སྐབས་མིག་གཡོན་
པ་རང་ཤུགས་ཀྱིས་བཙུམ་འོང་བས་དེ་ལྟར་དུ་བལྟ། མིག་གཡས་གཡོན་གྱི་རྩའི་
ཁྱད་པར་གྱིས་ལུག་རྒྱུད་མཐོང་ཡང་དབྱིངས་དང་སྟོང་སྒྲོན་ཇི་བཞིན་མི་གསལ་བ་
དང༌། དབྱིངས་དང་སྟོང་སྒྲོན་མཐོང་ཡང་ལུག་རྒྱུད་ཇི་བཞིན་མི་གསལ་བ་ཡོད་དེ།
སྐབས་སྐབས་གཡས་གཡོན་གོ་ལྡོག་སྟེ་བལྟ་ཚུལ་གཅིག་པས་ངལ་དུབ་མེད་པས་
སྒྲིམ་ལྷོད་སྤེལ་མས་ཡང་ཡང་སྦྱང་ཞིང་གོམས་ན། དབང་པོ་སྒོ་ལྔའི་སྦུབས་ལས་
ཐོན་པའི་སྔ་ལྟས་བླ་མའི་ཞལ་ལས་ཤེས་དགོས། མཆན། ཙམ་སྐབས་རེར་འོང་ཞིང་
སྐབས་རེར་མེད་པ་ནི་འགྱུར་བ་ཅན་གྱི་ཉམས་ཡིན་པས། དེ་སྐབས་རེ་དོགས་ཡིན་
མིན་གྱི་ཁུ་འཕྲིག་སྣ་ཚོགས་ཁྲེགས་ཆོད་བརྟེན་པ་ཐོབ་མ་ཐོབ་ཀྱིས་འོང་མི་འོང་ཡོད་
དེ་༑ གང་ལྟར་ཅི་མཛད་ཁྱེད་ཤེས་ཀྱིས་བླ་མ་དྲན་པའི་མོས་གུས་དང༌། སྣང་བར་གང་
ཤར་བཟང་ངན་རོ་སྙོམས་ཤིན་ཏུ་གལ་ཆེ། འདི་སྐབས་སྐྱེས་སྔོན་ཐོད་རྒལ་མན་ངག་
ཇི་བཞིན་པས་མ་ཟིན་པ་དང༌། གཞན་སྒྲ་འོད་ཟེར་སུམ་ཤེས་རབ་ཆེན་པོའི་མན་
-295-



ལྕེ་བཙུན་སྙིང་ཐིག་
ངག་གི་རྩིས་མ་ཟིན་པས་ཡུན་རིང་སྦྱངས་པ་དག་གིས་སྔར་གྱི་བག་ཆགས་བསླངས་
ཏེ་ཉམས་གོང་འཕེལ་དང་། ཚད་ཕེབས་ཀྱི་དུས་སུ་འབྱུང་བའི་སྐུ་དང་ཡིག་འབྲུ་སོགས་
གཞུང་ན་བཤད་པ་ལྟར་དང་པོ་ནས་འབྱུང་བ་ཡོད་དེ། དེའང་ཕྱོགས་གཅིག་ཏུ་མི་ངེས་
མོད་ཀྱང་ཕལ་ཆེར་ནི་ཤེས་པ་མཐར་འགྱུར་གྱི་ཉམས་ཡིན་པས། དེ་རང་སྟོབས་ཀྱིས་
མི་ཆོད་ངེས་པས་བརྒྱུད་ལྡན་གྱི་བླ་མའི་མན་ངག་ལྟར་གཅོད་བྱེད་དམིགས་པ་ཁོ་ན་
ལ་བརྟེན་པའི་ཐབས་ཤིན་ཏུ་གསང་ཞིང་ཡང་གསང་དུ་གབ་པ་རྣམས་ལ་མ་བརྩོན་ན།
རླུང་གདངས་སྟོང་གཟུགས་ཙམ་ལས་རིག་གདངས་མཐོང་གྲོལ་ལྷུན་གྲུབ་སྣང་ཉམས་
ཀྱི་ཕྱོགས་སུ་མི་ཉེ་ཞིང་། གནས་སྐབས་སུ་འཕེལ་འགྲིབ་འགྱུར་བ་ཅན་ཞེན་འཛིན་
གྱི་དབང་དུ་ཤོར་ན་འདོད་གཟུགས་གཉིས་ལས་གཟུགས་ཁམས་ཀྱི་གོལ་སར་ཤོར་
ངེས་པས་ན་གནད་གལ་པོ་ཆེ་འདིར་ཡོད། རབ་དང་ཡང་རབ་རྣམས་ནི་མ་གཏོགས་
སོ། །འབྲིང་མན་ཆད་སྣང་བ་ཡུལ་གྱི་བློ་ཅན་ནམ་རིམ་གྱིས་པའི་གང་ཟག་གིས་དང་
པོ་ཉི་ཟླ་དང་མར་མེ། ཞར་བྱུང་ཆུ་ལ་ཉི་ཟེར་ཕོག་པ་སོགས་རྟེན་བྱས་ཏེ་སྦྱང༌། ཁང་
པའི་སྐར་ཁུང་ལྟ་བུའི་མཐོང་བྱེད་ཕྲའུ་གྱེན་ཐུར་དུ་ཡོད་པའི་སོར་གཅིག་གམ་གཉིས་
ལས་མི་ཆེ་བ། མཆན། འོད་དམ། བུ་ག་ཆེ་ཆུང་རན་པ་ཚོད་ཀྱི་འོད་གང་རུང་ལ།
དང་པོ་མིག་ཤིན་ཏུ་ཟིམ་བུས་སེང་དཀར་ཁོ་ན་ལ་མར་མེ་དུས་བལྟས་ཚེ་དབྱིངས་
ལང་ལོང་སྐྱ་བུན་པ་རེ་ཤར་ནས་རིམ་པར་ལུག་རྒྱུད་ཕྲའུ་མངོན་ཙམ་མི་མངོན་ཙམ་
མཐོང་། དེའི་ངང་བསྐྱངས་ཏེ་བསྒོམས་པས་སྟོང་སྒྲོན་ཀྱང་ནག་ཐིག་གམ་སྔོ་ཐིག་
ཙམ་ལས་རིམ་པར་ཤར་ཆ་ཇེ་གསལ་དབྱིངས་ཇེ་ཆེར་འགྲོ་བའི་དུས་ཀྱང་སྐལ་བཟང་
ཐོབ་པའི་སྤྲོས་སེམས་ཀྱིས་ཀུན་ནས་བསླང་བའི་བརྩོན་འགྲུས་ཞེན་མེད་འཛིན་མེད་
ཀྱི་ངང་དུ། ནམ་ལངས་ནས་དགོང་མོ་བར་སྐབས་སྐབས་ངལ་བསོ་བ་ཁྲེགས་ཆོད་
མཐའ་གཉིས་བསལ་བྱེད་མན་ངག་ཀློང་དྲུག་སོགས་ལམ་ཁྱེར་དང་བཅས། ཡེངས་
མེད་སྒོམ་མེད་ཞེན་འཛིན་མེད་པར་དབྱིངས་རིག་དབྱེར་མེད་ལས་བལྟ་བྱ་ལྟ་བྱེད་
བལྟ་ཡུལ་ཐ་དད་མེད་པའི་ངང་ནས་གྲིམ་ལྷོད་སྤེལ་བས་ཉམས་སུ་བླངས་ཚེ་ཐིག་ལེ་
-296 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
སྟོང་སྒྲོན་སྣང་ཉམས་དངོས་ཐོག་མར་ཤར་བ་དེའི་གཙོས་སྟོང་སྒྲོན་ཕལ་ཆེར་འོད་
ལྔའི་མུ་ཁྱུད་རིམ་གྱིས་ཇེ་གསལ་ཇེ་བརྟན་དུ་འགྲོ་ཞིང་ཕྱི་རོལ་མུ་ཁྱུད་དཀར་པོ་ཕུབ་
ཀྱི་རྦ་ཁྱུད་ལྟ་བུའམ། སྲིན་བུའི་བ་རྒྱ་ལྟ་བུ་ཇེ་མང་དུ་སོང་ཞིང་ཐིག་ལེ་སྟོང་སྒྲོན་གྱི་
དཀྱིལ་དུ་པདྨ་འདབ་བཞི་ལྟ་བུའི་སྣང་བ་ཐོབ་སྐབས། རིག་པ་སེམས་ཀྱི་འཁྲུལ་གཞིར་
སོང་བའི་གདངས། འབྲས་མིང་རྒྱུ་ལ་ཆགས་པ་ཞེས་པའི་དོན་དབྱིངས་ཀྱི་གདངས་
དང་མ་ནོར་བའི་ལུག་རྒྱུད་ཉོན་མོངས་པའི་རླུང་ཅི་ཙམ་དག་པ་དེ་ཙམ་གྱིས་འགྲོ་འོང་
ཇེ་དལ་ཇེ་དལ་ལ་སོང་སྟེ། རྒྱུད་རྣམས་ནས་གསུངས་པ་ལྟར་གསེར་དངུལ་གྱི་སྐུད་
པ་ལྟ་བུ་ཇེ་ཕྲ་ཇེ་ཕྲར་ཕྲ་བ་དང་ཡང་ཕྲ་མངོན་མི་མངོན་མང་པོ་དག ཐིག་ཕྲན་དཀར་
འཚེར་དུ་མ་འཐོར་བ་དང་སྤུངས་པ་མ་ངེས་པ་ནས། དྲྭ་བ་དང་དྲྭ་ཕྱེད་འཕྱང་འཕྲུལ་
གྱི་རྣམ་པ་དུ་མས་ཕལ་ཆེར་ཁྱིམ་དང་བདག་པོའི་ཚུལ་གསུངས་པའི་སྟོང་སྒྲོན་ལ་འཁྲི་
བ་ཤས་ཆེ་བ་སོགས་འབྱུང་དུས་ཕལ་ཆེར་ལ་སྟོང་སྒྲོན་དང་དབྱིངས་ཀྱི་རྒྱབ་ངོས་སུ་
ཁ་དོག་མངོན་ཙམ་མི་མངོན་ཙམ་གྱི་བུམ་པའི་ཁ་རྒྱན་ཀུ་ཤའི་དབྱིབས་ལྟ་བུ་མང་པོ་
མཐོང་དུས། འབྲས་བུ་རྡོ་རྗེ་ལུ་གུ་རྒྱུད་ཅེས་པ་མཐོང་ལ་ཉེ་བ་ཡིན་ཏེ། ལ་ལར་སྐབས་
སྐབས་ཉམས་ཙམ་ལས་མི་འོང་བའང་ཡོད། གང་ལྟར་སྣང་བ་དགའ་བདེའི་ཉམས་
ཞེས་དང་པོ་དགའ་སྡུག་སྤེལ་བའི་ཚུལ་བྱུང་དུས་ཡེ་ཤེས་དང་ཉོན་རླུང་གི་ཐ་སྙད།
རིག་པ་དང་མ་རིག་པ་འཁོར་འདས་རྒྱབ་གྱེས་པ་ལ་ཉེ་བ་ཡིན་ཏེ། གང་ལ་ཆགས་
སྡང་ཞེན་འཛིན་མེད་པས་རིམ་པར་ཉམས་ལེན་ལ་འབད་ན་རྐྱེན་ཆེར་དང་མ་འཕྲད་
ཚེ་བློ་བདེ་གུ་ཡངས་རྟག་ཏུ་འབྱུང་ཡང་ལམ་རྟགས་སུ་རློམ་པ་དང་། ཞེན་འཛིན་གྱི་
སྙེམས་མེད་པ་ཤིན་ཏུ་གལ་ཆེ། བླ་མའི་གདམས་ངག་མོས་གུས་ཀྱི་དྲན་པ་ཟུང་དུ་
འཇུག་པའི་ཉམས་ལེན་གནད་ཆེ་བའི་དུས་སོ། །ཡང་ན་སྐྱེས་བུའི་འདུག་སྟངས་ཞེས།
ཁ་སྦུབས་དང་གན་རྐྱལ་གཉིས་ལས། དང་པོ་ལུས་རྐང་ལག་བཅས་བརྒྱངས་ཏེ་ཁ་
སྦུབ་ཏུ་མན་མཁལ་ས་ལ་བཙུགས་ཏེ། མགོ་ཅུང་ཟད་དགྱེ་སྟེ་མིག་ཟུམ་བུས་ཉི་མའི་
འོད་རིམ་པར་སྔ་དགོང་གི་རིའི་གྲིབ་མར་ཁྲིད་ཚུལ་གོང་དང་འདྲ། གཉིས་པ་འཆི་
• 297-



ལྕེ་བཙུན་སྙིང་ཐིག དེ ་
བའི་དུས་བར་དོ་དང་པོ་དང་གཉིས་པའི་ལམ་ཁྱེར་ནམ་མཁའ་དྭངས་པའི་སྐབས།
དང་པོ་སྐྱིལ་ཀྲུང་གིས་འདུག་ཅིང་ཤེས་པའི་ངང་བསྐྱང་བཞིན་རྐང་ལག་རྣམས་ཤད་
ཀྱིས་བརྐྱངས་ཏེ་ལུས་གན་རྐྱལ་གྱི་རོ་སྟོད་སར་ཕོག་དུས། ཁ་ནས་ཧ་སྒྲ་རིང་པོ་དང་
བཅས་རླུང་ཕྱིར་འཛིན་དང༌། ནམ་མཁའ་དྭངས་པ་དང༌། ཤེས་རིག་དབྱེར་མེད་དུ་
ཡུན་རིང་མིག་མི་འགུལ་བར་གཏད་ཚེ། ཕྱིའི་ནམ་མཁའ་དང་ཤེས་པ་འདྲེས་པའི་
ཉམས་ཤར་ཡོང་། རང་ནམ་ཞིག་འཆི་བའི་སྐབས་སྣང་མཆེད་ཐོབ་གསུམ་ནས་ཉེར་
ཐོབ་འོད་གསལ་ལ་ཐིམ་པའི་སྐད་ཅིག་མ་དེར་བར་དོ་དང་པོ་འཆི་སྲིད་ཆོས་སྐུའི་འོད་
གསལ་ཞེས་པ་འདི་ལྟ་བུ་ལས་གཞན་མེད་པས་དེ་དུས་ངོ་ཤེས་དགོས་སྙམ་པས་ཐག་
བཅད་དེ། དེའི་དང་ཡུན་རིང་ཐུང་སྐབས་བསྟུན་བཞག་ལ། དེ་ནས་ལག་པའི་སོར་
མོ་བཅུ་དྲ་མིག་ལྟ་བུ་འོང་བར་བྱས་ནས་མིག་ལ་མ་རེག་པས་བཀབ་སྟེ། ཉི་འོད་མིག་
ལ་ཕོག་པ་ལག་མཐིལ་དུ་ཁྲིད་ནས་ཟིམ་བུས་བལྟས་ཏེ། འཆི་སྲིད་ཆོས་སྐུའི་འོད་
གསལ་དང་པོ་ལ་གྲོལ་མི་ནུས་ན། བར་དོ་ལོངས་སྐུའི་འོད་གསལ་རང་སྣང་འདི་ཡིན་
ཚུལ་ངེས་པར་ཐག་བཅད་པ་གལ་ཆེ། མཉམ་བཞག་སྐབས་རྣ་བར་ཏིང་ཤོག་གི་སྒྲ་
ལྟ་བུ་སོགས་གྲག་འོང་དུས་བར་དོའི་སྐབས་འབྲུག་སྟོང་དུས་གཅིག་ལྡིར་བ་སོགས་
འཇིགས་པའི་སྒྲ་སྣ་ཚོགས་འབྱུང་བ་རང་བྱུང་ཆོས་ཉིད་ཀྱི་སྒྲ་འདི་ངོ་མ་ཤེས་པའི་འཁྲུལ་
སྣང་ཡིན་པས་དེ་དུས་ངོ་ཤེས་དགོས་སྙམ་པ་མ་གཏོགས་སྒྲ་དེ་ལ་ཞེན་ན་གེགས་སུ་
འགྲོ་བས་གནད་ཆེའོ། །དེ་རྣམས་ངོ་མ་ཤེས། ཤེས་ཀྱང་ཐག་མ་ཆོད། ཆོད་ཀྱང་མ་
གོམས་པ་རྣམས་ལ་སྒྲ་འོད་ཟེར་གསུམ་གྱི་འཁྲུལ་པའི་སྣང་བ་ཤར་ཏེ། སྣང་བ་དེ་ཡི་
དབང་དུ་སོང་ནས་འཇིགས་དངངས་སྐྲག་པའི་དུས། འོད་རིག་པ་ལ་འཇུག་པ་ཞེས་
པའི་ཐ་སྙད་འཁྲུལ་སྣང་དུ་མ་འཆར་འོང་། དེ་དུས་རང་སྣང་དུ་ངོ་ཤེས་ན་མ་པང་དུ་
བུ་འཇུག་པའམ། འོད་གསལ་མ་བུ་འདྲེས་པའམ། རིག་པ་འོད་ལ་ཞུགས་པ་ཞེས་
པའི་དོན་དེ་ཡིན་པས་ད་ལྟ་ངེས་ཤེས་དང་བཅས་པས་ཡང་ཡང་གོམས་ན། རྫོགས་
ཆེན་གསང་སྐོར་བར་དོའི་གདམས་པའང་འདི་ལ་འདུའོ། །རྡོ་རྗེ་སེམས་དཔའི་གསང་
• 298 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ལམ་ཡར་གྱི་ཟང་ཐལ་ཞེས་པའི་ཐ་སྙད། བར་དོ་དང་པོ་དང་གཉིས་པའི་གྲོལ་ས་
འདི་ཡིན་པར་འདུག དེ་ཕྱིར་དོན་ཤེས་པས་གོམས་པ་དང་ཉམས་སུ་མྱོང་བ་ནི་ཤིན་
ཏུ་གལ་ཆེའོ། །དེ་ལ་བཙན་ས་མ་ཟིན་ན་འཁྲུལ་སྣང་གི་འཇིགས་སྐྲག་དང་བཅས།
ཅི་ཞིག་ན་བླ་མ་དང་བླ་མས་གདམས་པ་ཡེ་སྲུང་རྒྱལ་པོའི་དམ་ཚིག་སོགས་མ་ཉམས་
ཤིང་། ཉམས་པ་གསོ་སྦྱོང་ཟིན་པ་དག་གིས་ཆོས་ཉིད་བར་དོའི་དུས་ཡིན་པར་ངོ་ཤེས།
བླ་མ་དང་གདམས་པ་དྲན་ཏེ། རྣམ་གྲོལ་དབུགས་ཆེན་འབྱིན་པའི་ཞིང་བཞི་ནས་རིམ་
གྱིས་ལོ་ལྔ་བརྒྱར་སྦྱངས་རྫོགས་སྨིན་གསུམ་མཐར་ཕྱིན་ཏེ། ཤེས་རིག་གི་རྒྱལ་པོ་
གཞོན་ནུ་དཔའ་བོ་སྟོབས་ལྡན་གྱི་ས་ལ་དབུགས་དབྱུང་བ་ནི་རྫོགས་པ་ཆེན་པོའི་མན་
ངག་སྙིག་ཐིག་གི་ཁྱད་ཆོས་བླ་ན་མེད་པ་ཡིན་ཀྱང་། ད་ལྟ་སྐྱེ་གནས་བར་དོའི་དུས་
འདིར། ངག་གི་རུ་ཤན་ཕྱི་མའི་ལམ་ཞུགས་སྐབས་དང་། ཐིག་ལེ་གསང་བའི་ཉམས་
ལེན་སྐབས་རིགས་དྲུག་གི་གནས་སྦྱངས་ཤིང་སྐུ་དང་ཞིང་ཁམས་སུ་ལ་བཟླ་བའི་
ལམ་ཁྱེར་གྱི་མན་ངག་རྣམས་ལ་གོམས་པ་གལ་ཆེ་ཡང་། ད་དུས་ལུགས་འདིའི་བསྟན་
པ་ཉག་ཕྲ་བས་བརྒྱུད་ལྡན་བླ་མའི་མན་ངག་ཉམས་སུ་མྱོང་བ་ལྟ་ཅི། ཐོ་ཕྱི་ཙམ་སྤྲོས་
པའི་ཚུལ་གྱིས་བསྟན་པ་ཡི་གེའི་ལམ་ནས་བཤད་ཤེས་ཀྱང་ཉམས་མྱོང་རྟོགས་པ་ཇི་
བཞིན་སྲིད་མཐའ་མ་བཀག་ཙམ་དུ་ཟད་པ་ལ་ཡོངས་ཆེས་པས་ན། ཁྲེགས་ཆོད་དང་
ཐོད་རྒལ་ལ་བལྟ་ཚུལ་རགས་རིམ་ཙམ་དང་། གསང་སྐོར་བར་དོའི་གདམས་པ་རང་
ཉམས་དང་མཐུན་པར་ཚིག་དོན་གནད་དུ་དྲིལ་ཏེ་བསྟན་པ་ལགས། ལར་ད་དུས་ཕལ་
ཆེར་གྱིས་རྩོལ་མེད་ཀ་དག་ཁྲེགས་ཆོད་ཡིན། རྫོགས་པ་ཆེན་པོའི་ལམ་བྱར་མེད་
ཡིན་པས་དེ་ཁོ་ནས་ཆོག་གོ་སྙམ་པའི་བློས་བྱས་ཡིད་དཔྱོད་ལེ་ལོ་གསུམ་དང་མཚུངས་
ལྡན་གྱིས་ཐུན་མོང་ཞི་ལྷག་གི་ཉམས་ཞེན་ནམ། ངེས་ཤེས་ཀྱི་སྒྲིབ་པས་རང་རྒྱུད་
འཆིང་བཞིན། ཐོད་རྒལ་རྩོལ་བཅས་ཡིན་པས་གེགས་དང་གོལ་ས་ཆེ་ཟེར་ནས་དོར་
བར་བྱེད་མོད། སྒྲ་ཇི་བཞིན་པའི་ཐོབ་བྱ་སྐུ་དང་ཡེ་ཤེས་རང་བྱུང་བདེ་གཤེགས་སྙིང་
པོ་འདི་ཉིད་རྟོགས་དང་མ་རྟོགས་ཀྱི་ཁྱད་ཙམ་ལས། སངས་རྒྱས་དང་སེམས་ཅན་ཐ་
• 299 -



དད་མེད་པར་ཏིལ་དང་ཏིལ་མར། མན་ཤེལ་དང་རྨ་བྱའི་སྒོ་ངའི་དཔེ་སོགས་ཀྱིས་
བསྟན་པ་དེ་ཉིད་མངོན་སུམ་སྟོན་པར་བྱེད་པའི་མན་ངག་ཀུན་ལས་ཁྱད་པར་དུ་མས་
འཕགས་པ་འོད་གསལ་དབྱིངས་རིག་གཉིས་མེད་བླ་མའི་གདམས་པ་ཐབས་ཁྱད་
པར་ཅན་དང༌། རང་གི་དད་བརྩོན་ཆེ་ཆུང་གི་ཁྱད་པར་ཁོ་ན་ལས། གཞན་ཐོས་བསམ་
དང་སྡུག་རུས་གང་གིས་མིན་པ། རྒྱལ་བའི་བཀའ། བླ་མའི་ལུང༌། གོང་མའི་རྣམ་
ཐར་གང་ལ་དཔྱད་ནའང་། མཁས་བླུན་ལ་མི་ལྟོས་པར། རང་གིས་ཉམས་སུ་བླངས་
ན་ཉམས་མྱོང་ཚད་མས་ཤེས་འོངས་ཀྱང་གོང་སྨོས་ལྟར་དབུལ་བོའི་ཁྱིམ་གྱི་ནོར་
བུའམ། བགྲོད་པའི་ས་ཕྱོགས་ཤར་ནུབ་གོ་ལོག་པ་ལྟ་བུ་རང་གཞན་གང་ལ་བརྟགས་
ཀྱང་སེམས་ཤིན་ཏུ་སྐྱོ་བས་མ་བཟོད་ནས་ཐོད་རྒལ་སྒོམ་ལུགས་གཏི་ཐུག་གི་ངག་
གིས་བཤད་པར་བྱ་སྟེ། བསྐྱེད་རྫོགས་གཞུང་གཞན་ལྟར་ན་རྩ་འཁོར་བཞི་དང་ལྔ་
སོགས་གསུངས་ཀྱང་། རང་ལུགས་འདིའི་དབང་དུ་བྱས་ན། འཁོར་ལོ་གསུམ་དང་།
སྙིང་ག་དང༌། སྤྱི་བོའི་འཁོར་ལོ་གཉིས་སུ་གསུངས་པ། ཉོན་རླུང་དང་ཡེ་ཤེས་ཀྱི་རླུང་།
སེམས་དང་རིག་པའི་ཡེ་ཤེས་ཀྱི་གནས། ལམ། སྒོ། རྩལ་སོགས་དབྱེ་ཚུལ། ཁྱད་
པར་ཐོད་རྒལ་གྱི་དབྱིངས་དང་སྟོང་སྒྲོན་ལུག་རྒྱུད་ཀྱི་གནས་དང་། འཆར་སྒོ་དབྱེ་བའི་
དོན་ཡིན་ལ། གང་ལྟར་ཡང་ཐུན་མོང་སྔགས་ཀྱི་བསྐྱེད་རྫོགས་ཀྱི་ལམ་ནི་དག་རྫོགས་
སྨིན་གསུམ་སོགས་རྩོལ་བཅས་ཀྱི་ཐེག་པ་དང་། འདིར་རྩོལ་མེད་ཨ་ཏི་ལམ་གོང་
མའི་གོང་མ་རྣམས་ཀྱིས་གཉིས་ཆོས་འཁྲུལ་པའི་སྣང་བ་ཐམས་ཅད། གཉིས་མེད་
སྟོང་ཉིད་རྣམ་ཀུན་མཆོག་ལྡན་ནམ། བདེ་གཤེགས་སྙིང་པོའམ། འདུས་མ་ཡེ་བྱས
སམ། འོད་གསལ་ཐིག་ལེ་ཉག་གཅིག་གྲོལ་བྱེད་ཐབས་ཀྱི ལམ་དུ་བཞེད་པ་ཡིན་
པས་ན། དེའི་ཕྱིར་ཀུན་དང་མཐུན་ལ་ཀུན་ལས་འཕགས་པ་ཡང་གསང་བླ་ན་མེད་
པའི་ཁྱད་ཆོས། ཁྲེགས་ཆོད་ལས་ཁྱད་པར་བདུན་གྱིས་འཕགས་པ་ཟུང་འཇུག་ལྷུན་
གྲུབ་ཐོད་རྒལ་འདི་ལ་བཞེད་པའི་དོན། རང་གི་ཉམས་མྱོང་དང་། རྡོ་རྗེ་འཆང་དངོས་
ཀྱི་གསུང་གི་བདུད་རྩི་ཐོབ་པ་ལྟར་རང་འདྲར་ཕན་སེམས་ཀྱིས་ཀུན་ནས་བསླངས་ཏེ་
-300-



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ཅུང་ཟད་སྤྲོས་པ་ལ། དེ་ལ་རིམ་པར་འཆར་གཞི་ནམ་མཁའ་ཉི་ཟླ་མར་མེ་སོགས་
རྐྱེན་བྲལ་ལ་བརྟེན་ནས། འཆར་བྱེད་སྒོ་རྒྱངས་ཞག་ཆུའི་སྒྲོན་མས་མཚམས་སྦྱར་ཏེ།
རྩ་རྒྱ་མཚོ་གསེར་གྱི་ཉི་མ་ཅན་ལས་གྱེས་པའི་ཀ་ཏི་ཤེལ་གྱི་སྦུ་གུ་ཅན་ལམ་དུ་བྱས་
ཏེ་མངོན་སུམ་དབང་པོའི་སྤྱོད་ཡུལ་དུ་གྱུར་པའི་ཐབས། ལྟ་སྟངས་དང་གཟིགས་སྟངས་
སོགས་སྤྱིར་ལས་དང་པོ་པའི་ཆེད་དུ་ཆེ་རགས་ཙམ་ལས་མ་གསུངས་པས་རྩོལ་བཅས་
སུ་གྲགས་པ་ཡིན། དོན་ལས་དང་པོ་ལ་སྣང་བ་ཐམས་ཅད་འཆར་སླ་བའི་ཐབས་སུ་
གསུངས་པ་ལས་ཐོག་མཐའ་ཀུན་ཏུ་དེ་ལྟ་བུ་ཁོ་ན་མི་དགོས་ཏེ། ཅུང་ཟད་གོམས་ཚེ།
ཟངས་རས་སམ། དབུས་ཐེར་སྲབ་བུའམ། རས་དམར་སྨུག་གམ། ནག་པོ། སྔོན་
པོ་གང་རུང་གིས་སྐར་ཁུང་གི་སྒོ་གཡོལ་ལམ། ཡང་ན་རེ་བའི་སྦྲ་ཆུང་ལྟ་བུ། དོན་དཀར་
པོ་དང་དམར་བོ། སེར་པོ་མིན་པའི་གདོང་ཁེབས་སོགས་རྩང་པོ་ཉི་འོད་དང་ཐིག་ལེ་
ལུག་རྒྱུད་གསལ་པོར་མཐོང་བ་ཞིག་གམ། ཡང་ན་རང་གྲིབ་མར་འདུག་ལ་གོང་སྨོས་
ལྟར་འོད་ཆུང་ངུ་བརྟེན་ཏེ་གཡས་གཡོན་སོགས་གང་རུང་དུ་ཁྲིད་ལ། འདུག་སྟངས་
རྐང་པ་བརྐྱངས་པའི་མཐིལ་གཉིས་གཏད་པ་ཡོད་ན་བཟང་། གང་ལྟར་མགོ་བོ་ནང་
དུ་བཀུག་ནས་ལག་པ་གཉིས་ཀྱི་སོར་མོ་བསྣོལ་ལ་ལྟག་པར་འཁྱུད་དེ་བལྟ། དེ་ལ་
ཅུང་ཟད་གོམས་ཚེ་འདུག་ཚུལ་སྔ་མ་ལྟར་ལ་མགོ་བོ་སྔས་ལ་ཕབ་སྟེ། ལག་པ་གཉིས་
ཁུ་ཚུར་བསྣོལ་ནས་རྡོ་རྗེ་འཆང་གི་ཕྱག་རྒྱ་སྙིང་གར་བཞག་ལ་བལྟ། དེ་ལའང་ཅུང་
ཟད་གོམས་ཚེ་ལུས་པོ་དང་མགོ་བོ་སྔ་མ་ལྟར་ལ་ལག་པ་གཉིས་གཞོགས་གཡས་གཡོན་
གྱི་ཟུར་བརྐྱངས་ཏེ་བལྟ་བ་དང་གསུམ་པོ་འདི་ཆོས་སྐུའི་འདུག་སྟངས་ཀྱི་ཡན་ལག་
གོ །ཡང་སྐབས་སུ་སྣང་བ་དྭངས་བསང་གི་ཆེད་དམ། སྔ་མའི་འདུག་སྟངས་ཀྱིས་སུན་
པའམ་མི་བདེ་ཚེ། རྐང་མཐིལ་སྤྲད་པ་སོགས་སྔར་དང་འདྲ་ལ། ལག་པ་གཉིས་སོར་
མོ་བསྒོངས་ཏེ་རྒྱབ་ཀྱི་དཔྱི་ཐད་ཕན་ཚུན་གྱི་སར་བཙུགས། ལུས་ལྷོད་ཆགས་པས་
སེང་སྐར་རམ། མར་མེ། ཆུའི་སྣོད་ཆེ་ཆུང་གང་རུང་ལ། ཉི་འོད་ཕོག་པའི་ཟེར་སྣ་
རྩེར་ཕོག་པར་བྱས་ནས་མགོ་བོ་ཕྱིར་དགྱེ་ལ་མིག་གཡས་གཡོན་གང་བདེར་ཁྲིད་ལ་
- 301-



1:| ལྕེ་བཙུན་སྙིང་ཐིག་
བལྟ། ཡང་ཉི་མར་བལྟ་ཚེ་གྲིབ་མར་འདུག་ཅིང་ཐོད་པ་དང་སྨིན་མ་ལ་ཉི་འོད་ཕོག་
པར་བྱས་ཏེ་ཐུར་དུ་ཁྲིད་པ་སོགས་བྱས་ན་སྣང་བ་འཆར་སླ་ཞིང་བརྟན་པའི་དགོས་
པ་ཡོད། ཡང་ན་པུས་མོ་གཉིས་བསྐུམ་ཞིང་གཞོགས་གཡས་གཡོན་གང་བདེ་སར་
ཕབ་ནས་སྣང་བ་ཁྲིད་དེ་བལྟ། དེ་ལ་ཅུང་གོམས་པ་ཞེས་པ་ནི། ཐིག་ལེ་ལུག་རྒྱུད་
སོགས་ཇེ་གསལ་ཇེ་བརྟན་དུ་སོང་ནས་ཐིག་ལེ་ཁ་དོག་དང་བཅས་པ་མཐོང་དུས་སྣང་
ཉམས་ཀྱི་ཐོད་རྒལ་དངོས་སུ་མཐོང་བ་ལ་གོམས་པའི་ཚད་ཡིན། ནམ་མཁའ་སོགས་
འོད་གང་ལ་བརྟེན་ཀྱང་ཐིག་ཕྲན་ལུག་རྒྱུད་ཁྲ་ཤིག་ཤིག་གིས་ཁེབས་ཤིང་གཡོ་འགུལ་
ཆེར་མེད་དུ་འབྱུང་དུས། ལུག་རྒྱུད་ཕལ་ཆེར་རྩེ་མོ་གྱེན་བསྟན་ཁོ་ན་དང་། གྱེན་བསྒྲེངས་
ཞེས་པ་ཀ་བ་བཙུགས་པ་ལྟ་བུས་ཁྲ་ཤར་ཅན་ཁོ་ནའམ། ཁ་དོག་ཆེར་མི་མངོན་པའི་
སྣ་ཚོགས་སོགས་དང་། སྐབས་རེར་འཕྲེད་དུ་ཡོད་པ་ལ་རྩིབས་ཤར་དུ་འདོད། །
སྐབས་རེར་རེ་ལྡེ་ཞེས་པ་ཟང་རས་ནག་པོའི་ཡོལ་བ་ལྟ་བུ་འཕྲེད་དམ་མ་ངེས་པའི་
ཚུལ་དུ་འོང་། གཞན་གཞུང་རྣམས་ནས་གསུངས་པ་ལྟར་ལས་སྨོས་མ་དགོས་སོ། །
དེ་དུས་ཆོས་ཉིད་མངོན་སུམ་ལས་གོང་འཕེལ་གྱི་ཉམས་སྐྱེ་བ་དང་ཉེ་བ་ཡིན་འདུག
ཚད་ཕེབས་སྟོང་སྒྲོན་གཅིག་ཆེར་རྒྱས་པའི་ནང་དུ་ལྔ་ཚོམ་ཤར་བའམ། ཕྱོགས་བཞི་
དབུས་ལྟར་རེས་འགའ་མིན་པར་ནམ་བལྟས་སྐབས་ཡོད་པའི་ལཱ་ཚོམ་མང་པོ་ཇེ་མང་
དུ་ཉི་ཤུ་རྩ་གཅིག་ནས། བརྒྱ་མན་ཆད་ཀྱིས་སྣང་ཡུལ་རི་བྲག་སོགས་བསྒྲིབ་ནུས་
པའི་བར་རྒྱས་ཏེ། ལུག་རྒྱུད་ཐིག་ལེ་སྟོང་སྒྲོན་དེ་དབྱིངས་ལ་ཐིམ་རིམ་བཞིན་ནང་
གི་རྣམ་པར་ཤེས་པའི་བྱེད་ལས། བློ་དང་ཆོས་དང་སྣང་བ་ཐམས་ཅད་ཟད་དེ། །
གཞོམ་མེད་ངོ་བོ་ཉིད་སྐུ་མངོན་དུ་བྱས་ཚེ་ཟད་པ་ཞེས། རང་དོན་མཐར་ཕྱིན་ཏེ་གཞོན་
ནུ་བུམ་སྐུར་གྲོལ་བའོ། །སླར་གཞན་དོན་དུ་གཞོན་ནུ་བུམ་སྐུའི་རྒྱ་རོལ་བའི་ཐ་སྙད་
འགྲོ་བ་གང་ལ་གང་འདུལ་གྱིས་སྤྲུལ་པ་བསམ་མི་ཁྱབ་པས་འཁོར་བའི་སེམས་ཅན་
མ་སྟོངས་ཀྱི་བར་དུ་འགྲོ་བའི་དོན་མཛད་པའོ། །རབ་ཀྱིས་དད་བརྩོན་ལྡན་པས་ལྷུན་
གྲུབ་ལུས་སྒྲུབས་ཀྱི་མ་རིག་པའི་རྩ་ཅི་ཙམ་དྭངས་རིམ་དང་། ཡེ་ཤེས་ཀྱི་འོད་རྩ་རྒྱས་
- 302 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
རིམ་ལྟར་སྣང་བའི་དབྱིངས་ཐིག་ཇེ་མཐོརསྨིན་མཚམས་ནས་ཕྲལ་དུས་རྣ་བ་གཉིས་
དང་ལྟག་པའི་བདུད་སྒོ་རྣམས་ནས་ཆུ་བུར་མིག་གིས་མཐོང་བ་མིན་པའི་དང་པོ་འོད་
ཀོར་དཀར་པོ་ནས་རིམ་པར་ཐིག་ལེ་སྟོང་སྒྲོན་ནམ། ཐིག་ཕྲན་རྣམས་མངོན་ཚེ། རང་
ལུས་ཡོད་མེད་དེར་འཛིན་ཆེར་མེད། དབུ་མའི་འོད་རྩ་དྭངས་པའི་སྔ་ལྟས་དབྱིངས་
ཐིག་རྣམས་བདེ་ཆེན་འཁོར་ལོར་མངོན་འོང་དུས་སྣང་ཉམས་ཇི་བཞིན་པ་ཚད་ལ་ཕེབས་
ཉེ་བ་ཡིན་པས་བརྩོན་འགྲུས་རང་ཤུགས་ཀྱིས་ཇེ་ཆེར་འབྱུང་ཡང་། རྣམ་གཡེང་ཐམས་
ཅད་སྤངས་ནས་བརྩོན་པའི་དུས་ཡིན་པར་ཤེས་དགོས་སོ། །དེ་ལྟར་ཤེས་ཉམས་སམ་
རླུང་གདངས་དང་། འོད་རྩ་དྭངས་སྟོབས་ཀྱིས་རིག་གདངས་སམ། སྣམ་ཉམས་ཚད་
ཕེབས་སྒྲ་ཇི་བཞིན་པ་བཅས་གབ་པ་མངོན་ཕྱུང་དུ་བསྟན་པའོ། །དེ་ལྟ་བུའི་ལམ་ཉམས་
སུ་ལེན་པ་རྣམས་ལ་ཡང་བསྐྱར་གྱིས་གོང་ནས་གོང་དུ་འཕེལ་བའི་ཐབས་ནི། ཉིན་
མཚན་འོད་གསལ་གྱི་བོགས་འདོན་ཐབས་ལ། ཉི་མའི་མདངས་འོད་སོགས། མར་
མེ་ལ་ཡུན་རིང་བལྟས་ནས་སྐབས་སུ་མིག་བཙུམ་སྟེ་སྡོད་ཚེ། ལུ་གུ་རྒྱུད་ཕྲ་ལ་ཆུང་
བ་ནག་པོའམ་སྐྱ་ལང་ལོང་མཐོང་བ་དེ་རང་ཡལ་དུ་མ་སོང་བར་དེར་འཛིན་གྱི་ཞེན་
པ་མེད་པར་ཤེས་པ་གཏད། ཡང་གོང་བསྟན་བཞིན་སེང་དཀར་སོགས་ཀྱི་འོད་ལ་
ཐིག་ལེ་སྟོང་སྒྲོན་ཇེ་མངོན་ཁ་དོག་བཅས་མཐོང་དུས། དབྱིངས་གདངས་དང་ལུག་
རྒྱུད་འཐོར་ནས་རྣམ་འགྱུར་སྣ་ཚོགས་ཅན་དང་། ཐིག་ཕྲན་དཀར་པོ་འདུ་འཐོར་དྭ་
བ་དྲྭ་ཕྱེད་སོགས་ཀྱི་སྣང་བས་བརྟེན་ཡུལ་ཁེབས་འོང་དུས། སྣང་ཡུལ་རང་ཁམས་
དང་མཐུན་པའི་ཡངས་པར་གཏད་དེ་ཉམས་སུ་ལེན། དེ་དུས་རྒྱུད་ལས། སྣང་བ་
ཐམས་ཅད་ཐིག་ལེ་རུ། །ཤར་ནས་ཁྲིག་གེར་སྡོད་པའི་དུས། །མཆོག་ཏུ་གོམས་པའི་
ཚད་ཡིན་ནོ། །ཞེས་གསུངས་པའི་དུས་དེར་ངེས་པར་སླེབས་པ་ཡིན་པས། ད་དུང་
ཐང་ལྷོད་མེད་པར་ཉམས་སུ་བླངས་ན། རིམ་པར་མཐོང་ཡུལ་གྱི་རི་སོགས་གང་ལ་
བལྟས་ཀྱང་དེ་ལྟར་སྣང་བས་ཁེབས་ནུས་ཚེ། རབ་ཏུ་གོམས་པའི་ཚད་ཉིན་སྣང་གི་
སྐབས་སོ། །མཚན་མོ་མུན་ནག་ནང་དུ་བལྟས་ཚེ། ཐིག་ལེའམ་ལུག་རྒྱུད་འལ་འོལ་
- 303 -



ལྕེ་བཙུན་སྙིང་ཐིག་
ཙམ་ཡུན་དུ་མི་གནས་པར་ཡལ་འགྲོ་བ་དང་། ཐོ་རངས་གཉིས་སད་མ་ཐག་མུན་
ནང་མིག་རང་སོར་བཞག་སྟེ་བལྟས་ན་མཚན་མོའི་དུས་ལྟར་ཐིག་ལེ་ལུག་རྒྱུད་མཐོང་
འོང་ཚེ་དབྱིངས་རིག་དབྱེར་མེད་དུ་ཐག་བཅད་ལ་མཚན་མོ་ལའང་དེ་ལྟར་གལ་ཆེའོ། །
གོམས་རིམ་དང་མཐུན་པའི་ཇེ་གསལ་ལ་འོང་དུས་དེ་ལ་ཤེས་པ་གཏད་དེ་ཡུན་བསྲིང་
ནུས་ན། མུན་ཁང་འབད་རྩོལ་ངལ་དུབ་ལ་བརྟེན་པའི་སྣང་བ་སྣ་ཚོགས་མཐོང་བ་ལས་
འདི་ཁོ་ནས་ཆོད་ཆེ། དེ་ལྟར་ཉིན་མཚན་འདྲ་བར་སྐྱིལ་ཀྲུང་དྲང་པོར་མངོན་བྱང་འདུག་
སྟངས་སོགས་གང་བདེ་བྱས་ནས་སྤྲོ་སེམས་ཀྱི་བརྩོན་འགྲུས་དང་ཡིད་ཆེས་ཀྱི་དད་
པས་སྲོག་བཟུང་ངོ་། །དེ་བོགས་འདོན་བྱེད་མར་མེའི་སྣང་བ་ལ་ཐུན་རིང་ངེས་རེ་བལྟ་
ལ༑ དེ་མ་ཐག་གོས་ཀྱིས་མགོ་བཏུམས་ནས་མིག་བཙུམ་པའམ། རང་སོར་བཞག་
ན་རིམ་གྱིས་མར་མེའི་རྟེན་དང་ཧ་ལམ་འདྲ་བའི་སྣང་བ་ཤར་འོང་། དེ་སྐབས་ཉལ་
ཏེ་མིག་བཙུམ་པའམ། མགོ་རུམ་དུ་བཅུག་སྐབས། ཁྲེགས་ཆོད་ལ་གོམས་པ་ཆེར་
སོང་བ་རྣམས་ལ་མུན་སྣང་རང་རྒྱུད་པ་མིན་པའི་སྣང་སྟོང་དབྱེར་མེད་ཀྱི་འོད་གསལ་
ཁོར་ཡུག་ཏུ་འགྲོ་བའི་སྔ་ལྟས་ལྟ་བུ་ཐོག་མའི་ཐོག་མར་རང་བྱུང་ཁྲེགས་ཆོད་སྟོང་པའི་
འོད་གསལ་ཕྱོགས་ཙམ་མཐོང་བ་དང་། ལུག་རྒྱུད་ནས་རིམ་པར་ཇེ་ཆེར་རྒྱས་འོང་།
དེའི་ངང་དུ་ཞེན་མེད་ལྷོད་ཆགས་སུ་བསྐྱངས་པས་གཉིད་ཐིམ་འགྲོ་ཁར་སྣང་མཆེད་
ཐོབ་གསུམ་ཁམས་ཀྱི་ཁྱད་པར་འོང་མི་འོང་ཡོད་པས་མི་ངེས་ཀྱང༌། གང་ལྟར་ཉེར་
ཐོབ་འོད་གསལ་དུ་བཞེངས་པ་ཞེས་ལྷུན་གྲུབ་སྣང་བའི་འོད་གསལ་ཉིན་པར་ལས་
ཀྱང་ཆེས་གསལ་ལ་བརྟན་པ་འོང་། འདི་དུས་ལ་ལ་དག་གི་ཉིན་པར་མི་མཐོང་བའི་
གོང་འཕེལ་དང་། ཚད་ཕེབས་ཀྱི་སྣང་བ་མཐོང་བའང་ཡོད་དོ། །ཉིན་པར་ཐོད་རྒལ་
རང་གཞུང་རྣམས་ནས་གསུངས་ལྟར། བྱ་བ་དགུ་ཕྲུགས་སམ་ཁྱད་པར་ངག་གི་བྱ་བ་
ཐམས་ཅད་སྤངས་ཏེ། གོང་སྨྲས་ལྟར་གྲིམ་ལྷོད་རན་པས་ཉམས་སུ་བླངས་པ་རྣམས་
ལ་རེས་འགའ་འོང་། རེས་འགའ་མི་འོང་བ་ནི་ཞེན་འཛིན་ཡོད་པའི་ཉམས་ཀྱི་རྟགས་
ཡིན་པར་འདུག ཇེ་བརྟན་ཇེ་གསལ་རྒྱུན་དུ་འོང་སྐབས་ད་དུང་ཡང་ཡང་ཉམས་ལེན་
- 304 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
གོང་འཕེལ་དུ་བརྩོན་ན་ཐོད་རྒལ་སྣང་བའི་འོད་གསལ་ཁོར་ཡུག་ཏུ་སོང་སྟེ། ཚད་
ཕེབས་ཟད་པ་ལ་ཉེ་བ་ཡིན་པས་དེ་ལྟར་ཉམས་སུ་བླངས་ན། བཀའ་གཏེར་རྣམས་
ཀྱི་དགོངས་པར་རྟེན་བཞིའི་རྣལ་འབྱོར་དུ་གྲགས་པ། དཀར་ཁྲིད་ཉི་མ། སེར་ཁྲིད་
ཟླ་བ། དམར་ཁྲིད་མར་མེ། ནག་ཁྲིད་མུན་པའི་རྣལ་འབྱོར་ཞེས། སྐུ་བཞིའི་རྟེན་གྱི་
ཉམས་ལེན་སྤྲོས་མེད་ཅིག་ཆོད་འདི་ཙམ་ལ་འདུའོ། །འདི་དག་གི་ལྡོག་ཆ་ཙམ་ལ་ཆོས་
ཉིད་མངོན་སུམ། ཉམས་གོང་འཕེལ་བཏགས་འདུག་ཀྱང་། དབང་པོ་རྣོན་པོ་རྒྱུའི་
སྟོབས་ཅན་རྣམས་ལ་ཆོས་ཉིད་མངོན་སུམ་དུས་ཟད་པའི་སར་སླེབ་པ་དང་། གོང་འཕེལ་
དུས་ཟད་པ་དང་། ཚད་ཕེབས་རྫོགས་ཏེ་ཟད་པ་སོགས་མ་ངེས་པ་རྒྱུད་ནས་གསུངས་
པ་དང༌། ཚུལ་མཐོང་ཡང་མི་ངེས་པས་ཕྱོགས་གཅིག་ཏུ་ཁས་འཆའ་མི་ཤེས་པ་ནི་
ངེས་པའོ། །དོན་བལྟ་བྱ་ལྟ་བྱེད་བལྟ་ཡུལ་གྱི་མཁན་པོ་སོགས་ཐ་དད་མ་ཡིན་གཉིས་
སུ་མེད་ཅིང་བྱར་མེད་པ་ཡེ་ནས་དབྱིངས་ཡེ་དབྱེར་མེད་ངོ་བོ་རང་བཞིན་ཐུགས་རྗེ་
སྐུ་གསུམ་རང་ཆས་ཡིན་ཚུལ་དཔེར་བཅས། བསྟན་པའི་ཐོག་ཏུ་ཐག་བཅད་ཅིང་།
གདིང་དང་ལྡན་པ་ནི་མེད་དུ་མི་རུང་བའི་མདོ་ཆིངས་སུ་ཤེས་པར་གྱིས་ཤིག ཕྱི་རྟགས་
དེ་དག་གི་རྟགས་ཡིག་དང་ཚད་ཡིག་བཀའ་གཏེར་རྣམས་ནས་མང་དུ་གསུངས་ནའང་།
འཕེལ་འགྲིབ་ཉམས་ཀྱི་རྟགས། བར་ཆད་བདུད་ཀྱི་རྟགས། མི་འགྱུར་བ་གསང་བའི་
རྟགས་གསུམ་ལ་འདུ། འཕེལ་འགྲིབ་ཉམས་ཀྱི་རྟགས་ནི། ཁྲེགས་ཆོད་ཐོད་རྒལ་
གཉིས་ཀར་འཛིན་ཞེན་ཅན་བདེ་སྡུག་རེ་དོགས་ཆགས་སྡང་གི་སྙེམས་དང་བཅས་ཏེ་
འགྱུར་བ་ཅན་དེ་ལ་ཞེན་ན་གོལ་ས་ཆེ། བར་ཆད་བདུད་རྟགས་ཀྱང་གོང་བསྟན་ཤེར་
ཕྱིན་ལམ་ལྔ་རིམ་པར་ཆུང་འབྲིང་ཆེ་གསུམ་དབྱེ་བའི་རྣམ་གྲངས་དང་། ཕྱག་ཆེན་
རྣལ་འབྱོར་བཞི་རིམ་ཡང་དེ་མཚུངས་དབྱེ་བ་གཉིས་ནས་སྤྱིར་བཏང་ཡང་ཡང་གསུངས་
པའི་ཉམས་རྟོགས་ཀྱི་ས་མཚམས་སོ་སོའི་རྟགས་དང་མཚན་ཉིད་གསལ་སོར་གསུངས་
པའི་གནད་རྣམས་གལ་ཆེ། འདི་སྐབས་རྫོགས་ཆེན་པས་ངན་རྐྱེན་ཁྱག་ཀྱང་བཟང་
རྐྱེན་མི་ཁྱག་ཟེར་དཔེ་བཟང་པོར་རློམ་པའི་ཉམས་དང་རྨི་ལམ་དངོས་སྣང་གང་བྱུང་
- 305 -



ཀྱི་ལྕེ་བཙུན་སྙིང་ཐིག་ཞེ་
དེར་འཛིན་གྱི་རློམས་སེམས་ཅན་དེ་རྫོགས་པ་ཆེན་པོ་བཀའ་གཏེར་རྣམས་དང་གོང་
བསྟན་སོགས་སེལ་བྱེད་ཀྱི་གདམས་ངག་དང་བཅས་ཡོད་པ་དེར་གཟིགས་མཛོད།
མི་འགྱུར་བ་གསང་བའི་རྟགས་ནི། དོན་ཕྱི་རྟགས་ཁོ་ན་ལ་མི་ལྟོས། ནང་རྟགས་སྐྱོ་
ཤས་དང་ངེས་འབྱུང་བྱམས་སྙིང་རྗེ་སོགས་བཅོས་མིན་ཤུགས་འབྱུང་ཡུལ་ཡུལ་རྐྱེན་
ལས་འདས་པའི་རྟོགས་པ་རྒྱུན་ཆགས་དང་། བླ་མ་ལའང་གདུལ་བྱའི་སྣང་ངོར་ཙམ་
ལས། སྐྱོན་ཀུན་ཟད། ཡོན་ཏན་ཀུན་ལྡན་ཡེ་ཤེས་ཀྱི་སྐུ་ཅན་དངོས་སུ་མཐོང་ཞིང་།
བྱ་སྤྱོད་ཐམས་ཅད་བླ་མའི་ཕྱོགས་སུ་འགྲོ་བ་དང་། དངོས་བརྒྱུད་ནས་སེམས་ཅན་
ལ་ཆགས་སྡང་བར་མ་གསུམ་བཏང་སྙོམས་ཀྱི་བློས་སྙོམ་པར་བྱས་ཏེ་ཕན་བདེ་ལ་
སྦྱར་འདོད་ཤུགས་ཀྱིས་བྱུང་ནས་ཚེ་འདིའི་ཞེན་པ་དང་འཁོར་བའི་བྱ་བ་ནང་ནས་ངེས་
པར་ཐོངས་པ་ཞིག་མེད་ན། ཕྱི་རྟགས་གཅིག་པུ་ལ་རློམ་པས་མི་འོང་། གསང་རྟགས་
བཟང་ངན་རྟོག་པས་ཕན་གནོད་བྲལ་ཞིང་ལུང་མ་བསྟན་དུ་མ་ཤོར་བས། ཉིན་པར་
མཉམ་རྗེས་ཁོར་ཡུག་དང་། མཚན་མོ་ཀ་དག་ལྷུན་གྲུབ་གང་ལ་གོམས་པའི་སྣང་བ་
ཁོར་ཡུག་ཏུ་ཟིན་པ་བྱུང་ན་ཉམས་ལེན་ལམ་དུ་ལྷོངས་པའི་རྟགས་ཡིན། དེ་རྣམས་
ལས་ལྡོག་ན་བོགས་འདོན་འདི་ལྟར་བྱ་དགོས། དུས་བཞི་སངས་རྒྱས་མཉམ་སྦྱོར་
སོགས་སྤྲོས་བཅས་སྤྲོས་མེད་རང་ཁམས་དང་མཐུན་པའི་ལམ་ཁྱེར་བྱ་ཞིང་། གནས་
དབེན་པ་བརྟེན། ཉམས་ལེན་ཐུན་དུ་བཅད། ལྟོ་རན་ཚོད་ཚད་གཅིག་ཏུ་བྱ། གཉིད་
སྲང་ལ་གཞལ་ཞེས་པ་ཉལ་ཚོད་དང་གཉིད་ཚོད་གཅིག་ཏུ་བྱ་ཞིང་། བཟླས་བརྗོད་སོགས་
ངལ་དུབ་ཀྱི་བྱ་བ་ཐམས་ཅད་སྤང་བ་གལ་ཆེ་སྟེ། རྫོགས་ཆེན་ཁྲིད་རིམ་རྣམས་དང་།
རྗེ་བླ་མ་དམ་པ་རྣམས་ཀྱི་ཞལ་རྒྱུན་ཡང་དེ་ལྟར་ལགས། དེ་ལྟར་ཕྱི་ནང་གི་རྟགས་
མཚན་འཛོམ་ནའང་། ང་རྒྱལ་དང་རློམས་སེམས་སྤང་བའི་ཐབས་ཚུལ་ལ་མ་འབད་
ན་སླར་ལྡོག་ཉེན་ཡོད་པ་ནི། རྣལ་འབྱོར་གྲུབ་པའི་དབང་ཕྱུག་རྣམས་ཀྱི་གསུངས་
དང༌། རྗེས་དཔག་གི་བློས་དཔྱད་ནའང་ཇི་སྙེད་ཀྱི་ཡེ་ཤེས་མངོན་དུ་མ་བྱས་ཀྱི་བར་
དུ༈ རྟགས་གུས་ཀྱི་སྦྱོར་བས་བརྩོན་འགྲུས་ཀྱི་ལམ་མཐར་ཕྱིན་པར་བྱ་དགོས་པ་
- 306 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
ལགས། གོང་གི་ཕྱི་ནང་གི་རྟགས་ཚད་ཉིན་མཚན་གྱི་འོད་གསལ་སོགས་ཀྱི་སྣེ་ཟིན་
ནས། ལེ་ལོ་གསུམ་བབ་ཀྱིས་ཞི་ཞིང་བརྩོན་འགྲུས་གསུམ་རང་ཤུགས་ཀྱིས་གོང་དུ་
འཕེལ་ནས་གཉིད་ཀྱང་རབ་འོད་གསལ་ཁོར་ཡུག མིན་ཀྱང་ཇེ་ཆུང་ཇེ་སྲབ་ཏུ་མི་འགྲོ་
བའི་ཐབས་མེད། གཞན་རྫོགས་པ་ཆེན་པོའི་གཞི་ལམ་འབྲས་གསུམ་རྒྱ་ཆེ་ཞིང་གྲངས་
མང་བ་བཀའ་གཏེར་བསྟན་བཅོས་མ་དྲོས་རྒྱ་མཚོ་ལྟ་བུར་བཞུགས་པའི་ནང་ནས།
བཅུ་བདུན་རྒྱུད་ཀྱི་དགོངས་པ་གསལ་བར་བསྟན་ཅིང་བཀྲལ་བ་ཀུན་མཁྱེན་ཀློང་
ཆེན་པའི་མཛོད་ཆེན་པོ་བདུན། ངལ་བསོ་སྐོར་གསུམ། རང་གྲོལ་སྐོར་གསུམ་སོགས་
བཀའ་མ་དང་། གཏེར་ཕྱོགས་མཁའ་འགྲོ་སྙིང་ཐིག མཁའ་འགྲོ་ཡང་ཏིག བི་མའི་
སྙིང་ཐིག བླ་མ་ཡང་ཏིག་ཡིད་བཞིན་ནོར་བུ། ཟབ་མོ་ཡང་ཏིག བྱང་གཏེར་ཀུན་
བཟང་དགོངས་པ་ཟང་ཐལ་ཀ་དག་རང་བྱུང་རང་ཤར་སོགས་ཟབ་ཅིང་རྒྱ་ཆེ་བ་གྲངས་
མང་བ་དང་། གཏེར་གསར་ལྕེ་བཙུན་སྙིང་ཐིག་གོང་འོག་སངས་རྒྱས་མཉམ་སྦྱོར།
མཆན། དགའ་རབ་སྙིང་ཐིག མན་ངག་གསེར་གྱི་ཡང་ཞུན་ནམ་ཉི་མའི་འཁོར་ལོ།
ཤིན་ཏུ་ཡང་ཟབ་པདྨ་སྙིང་ཐིག བེ་རོ་སྙིང་ཐིག་སོགས་ཁམས་དབུས་ཀྱི་གཏེར་སྟོན་
ཚད་མ་མང་པོའི་བླ་རྫོགས་ཐུགས་གསུམ་མང་དུ་བཞུགས་པའི་རྫོགས་ཆེན་ཡང་གསང་
བླ་ན་མེད་པའི་སྐོར་ཁོ་ནར་བཞུགས་པ་རྣམས་དང༌། རང་ལུགས་ཁམས་དབུས་
མཁས་གྲུབ་དམ་པ་རྣམས་ཀྱིས་གནང་བའི་ཁྱད་པར་གྱི་ཁྲིད་ཡིག་རྒྱས་བསྡུས་རྣམས་
ལ་གཟིགས་མཛོད། སྐབས་སུ་བབ་པ་འདི་ནི་མཚན་ཉིད་ཀྱི་ཐེག་པ་ནས་ཨ་ཏི་མན་
ཆད་གང་ཟག་ཤེས་རབ་ཞན་ཅིང་གོ་བ་མེད་པ་རྣམས་ལ། ལམ་རྩོལ་བཅས་དང་
རྩོལ་མེད་འབྲས་བུ་ཐོབ་མྱུར་བུལ་སོགས་ཀྱི་སྣང་བ་སྟོན་བྱེད་སྲིན་བུ་མེ་ཁྱེར་གྱི་འོད་
ཙམ་བསྟན་པ་ལགས། ཤེར་ཕྱིན་ལམ་ལྔ་དང་ལྟོ་སྦྱར་ཚུལ་ཀུན་མཁྱེན་འཇིགས་བྲལ་
གླིང་པའི་གསུངས་ཇི་བཞིན་དང་། རྣལ་འབྱོར་བཞི་རིམ་བྱ་བྲལ་བ་བསོད་ནམས་
དོན་གྲུབ་ཀྱིས་གནང་བའི་མན་ངག་ཟབ་དོན་སྙིང་པོའི་ཚིག་སྣ་ཕལ་ཆེར་ཅུང་ཟད་
བསྐྱངས་ཏེ་ཆུང་འབྲིང་ཆེ་གསུམ་དགུར་དབྱེ་བའི་དོན། རང་ལུགས་ལྟར་ན་སྣང་བ་
- 307 -



ལྕེ་བཙུན་སྙིང་ཐིག་དང་སྐྱེ་
ཡུལ་གྱི་བློ་ཅན་ནམ། གང་ཟག་རིམ་གྱིས་པ་སོགས་གང་ཟག་གིས་ལམ་གྱི་སྙིང་པོ་
ད་ལྟ་དཔེའི་བླ་མ། མཉེས་པ་གསུམ་གྱིས་ཐུགས་རྒྱུད་བཟུང་ཞིང༌། དོན་ཅི་མཛད་
ཁྱེད་ཤེས་བློ་གཏད་ལིང་བསྒྱུར་གྱི་ལམ་ཁྱེར་དྭངས་འདོད་ཡིད་ཆེས་ཀྱི་དད་པ་རྟག་
བརྟན་འཕོ་འགྱུར་མེད་པ་དང་ལྡན་པའི། རིག་པ་རང་སྣང་གི་བློ་ཅན་དག་གིས་ལམ་
ཁྱེར་གྱི་ཉེར་ལེན་ལ་བརྟེན་ནས། དོན་གྱི་བླ་མའི་རང་ཞལ་ལོ་ཟླ་ཙམ་གྱིས་མཇལ་
ཏེ་བཅུ་དྲུག་པ་ཡེ་ཤེས་བླ་མའི་ས་མཆོག་མངོན་དུ་བྱ་བ་ནི་ངེས་པའོ། །སྣང་བ་ཡུལ་
གྱི་བློ་ཅན་ནམ་ས་ཁམས་རིམ་གྱིས་པས་ཐུན་མོང་ཞི་ལྷག་ནས། བླ་མས་མན་ངག་
མཛུབ་བཙུགས་ཀྱི་ཚུལ་དུ་མཐོང་ལམ་ཆོས་ཉིད་ཀྱི་བདེན་པ་ལྟ་བ་ཅིག་ཅར་དུ་ངོ་སྤྲོད།
སྒོམ་སྤྱོད་གཉིས་ཞར་བྱུང་དུ་གསུངས་པའི་ནང་ནས། སྤྱོད་པའང་གོང་བཤད་ཐེག་
རིམ་སོ་སོར་རྡོ་རྗེའི་ཚིག་གིས་མདོ་ཙམ་བསྟན་པ་ནི་ཆོས་སྤྱིའི་སྤྱོད་པ་དང༌། རང་ལུགས་
ལའང་ལྟ་ཕྱོགས་སུ་སྤྱོད་པ་མ་ཤོར་བ་གཙོ་བོར་ཉམས་རྟོགས་ཀྱི་ས་མཚམས་སོ་སོའི་
ནོར་ཤོར་གོལ་འཕྲང་བསལ་ཏེ། ཡང་དག་པའི་ལམ་ལ་རིམ་གྱིས་བཀྲི་བའི་སྤྱོད་པ་
གཙོ་བོར་བྱ་དགོས་པ་ནི། སྙིང་པོ་དོན་ལེན་པའི་རྒྱུད་ལས། དཔེར་ན་བྱིས་པ་བཙས་
མ་ཐག །ནུ་ཞོ་ལ་སོགས་རིམ་བསླབ་སྟེ། །ཕྱི་ནས་སྲ་བ་འབྲས་ཆན་སོགས། །མང་
པོ་ཟོས་ན་སྟོབས་འཕེལ་འགྱུར། །དེ་བཞིན་ང་ཡི་སྲས་རྣམས་ལ། །འདུལ་བ་མདོ་
སྡེ་མངོན་པ་སོགས། །བསྟན་པའི་རྗེས་ལ་མན་ངག་འདི། །བསྟན་ན་བླ་མེད་བྱང་ཆུབ་
འཐོབ། །ཅེས་པའི་དོན་ཐོས་བསམ་ལ་དགའ་བ་རྣམས་ཀྱིས་ཀུན་སློང་བསམ་པ་བཟང་
པོར་བསླབ་ནས། སྦྱོར་བ་གོ་མྱོང་རྟོགས་གསུམ་ཁ་ནང་བསྐོར་རང་རྒྱུད་ལ་ཕན་ངེས་
སུ་གཏན་ལ་ཕབ་སྟེ། མྱོང་གོམས་དང་ལྡན་པའི་བཅུད་ལྡན་གྱི་བླ་མས་ཉམས་རྟོགས་
ཀྱི་ས་མཚམས་དབྱེ་ཞིང་ལྟ་སྒོམ་སྤྱོད་པ་ངོ་སྤྲད་དུས་སུ་བབ་པ་ལ་དམར་བཅིངས་སུ་
ཐེབས་པར་སྤྲད་དགོས། ད་དུས་སྙིགས་མའི་དབང་གིས་བླ་མ་མཚན་ལྡན་བཞུགས་
རུང་སློབ་མས་གོ་ལོ་ཐོས་ལོ་ཙམ་གྱིས་རང་མགོ་གཡོགས་ཤིང་། གཞན་དག་ལམ་
ནེམ་ནུར་ཅན་དུ་བཀྲི་བ་མང་འདུག་པས། རང་གཞན་གང་ལ་བསམ་ནའང་ཡ་ང་བ་
- 308 -



ཁྱད་པར་གྱི་ཁྲིད་ཡིག་ཡེ་ཤེས་སྙིང་པོ།
དང༌། བག་གྲང་བ་ལས་མི་འདུག་ཀྱང་ཁོ་བོ་ནི་སྐྱེས་སྦྱངས་ཞན་ཅིང་གོ་ས་དམན་པའི་
གཅམ་བུ་རང་འདྲས་དངོས་སུ་བྱ་ཐབས་ནི་བྲལ། འདི་ཙམ་གྱིས་ཀྱང་རང་གི་དྲན་པའི་
གསོས་འདེབས་ཀྱི་ཆེད་དང་། གཞན་ལམ་འདིར་འཇུག་འདོད་ཕྱི་རབས་བློ་དམན་
རྣམས་ལ་ཅུང་ཙམ་རེ་ཕན་ནམ་སྙམ་པ་མ་གཏོགས་གྲགས་སྙན་རེ་བ་སོགས་ཀྱི་དུག་
དང་མ་འདྲེས་ངེས་པའོ། །དེ་ལྟར་བསྐལ་པ་གྲངས་མེད་མང་པོར་སངས་རྒྱས་གྲངས་
མེད་མངོན་པར་བསྟེན་ནས་བསྙེན་བཀུར་དང་སྨོན་ལམ་གྲངས་མེད་བརྗོད་དུ་མེད་
པ་བྱས་པའི་མཐུ་ལས། སྐལ་བཟང་ཡང་རབ་ཀྱི་འཇུག་ངོགས། རྡོ་རྗེ་བླ་མ་བཅུད་
ལྡན་གྱི་དྲུང་དུ་ལྟ་སྒོམ་སྤྱོད་པའི་ལམ་ཁྱེར་གང་ལའང་གཞན་ལ་རེ་ལྟོས་མི་དགོས་
པར་ཐག་བཅད་དེ། བླ་མས་འདི་ལྟར་གྱིས་ཞེས་པའི་ལུང་བསྟན་པ་ལྟར་ཉམས་སུ་
བླངས་ན། རབ་ལོ་གཅིག་གམ་གསུམ། འབྲིང་ལོ་གསུམ་མམ་བདུན། ཐ་མ་ཡང་
ལོ་བདུན་ནམ་བཅུ་གཉིས་ནས་སངས་རྒྱས་ས་ལ་ཐེ་ཚོམ་མེད་པའི་ལམ་བཟང་རྫོགས་
པ་ཆེན་པོའི་མྱུར་ལམ་ཟབ་མོའི་ཆོས་དང་བླ་མར་འཕྲད་ནས་ཉམས་སུ་ལེན་པའི་སྐལ་
བ་དང་ལྡན་སྐབས་འདིར། རབ་ཀྱི་རབ་གཤེགས་ཚུལ་མ་རིག་མིང་གཟུགས་ཀྱི་ཕུང་
པོ་ཐུན་མོང་རྣམས་ལས་ཁྱད་པར་དུ་འཕགས་པའི་འོད་ལུས་དང་རྡུལ་ཕྲན་དུ་དེངས་
ནས་མཐའ་གཉིས་ལས་འདས་པའི་སངས་རྒྱས་རྡོ་རྗེ་འཆང་ཆེན་པོར་འགྱུར་ནུས་པ།
འབྲིང་གངས་ཀྱི་སེངྒེ་དང་། བས་མཐའི་རི་དྭགས། གྲོང་གི་ཁྱི་འཁྱམས། བྱིས་པ་ལྟ་
བུ་སྟེ། སྐྱེ་འཆི་དང་རེ་དོགས་ཀྱི་རྟོག་པ་ནང་ནས་ཟད་དེ། ན་དགའ་འཆི་བྲོད་ཀྱི་གདིང་
བཞི་དྲོད་ཚད་དང་ལྡན་པ། ཐ་ནའང་འཆི་ཁ་གཞན་ལ་རེ་མི་དགོས་པའི་རང་རྐྱ་ཐུབ་
ངེས་ཤིག་ཅི་ནས་དགོས་སོ། །དེ་ལྟར་མ་རྟོགས་སེམས་ཅན། ལོག་རྟོག་མུ་སྟེགས་
ནས་ཐེག་པ་རིམ་དགུ་དང་། རྫོགས་པ་ཆེན་པོ་སེམས་སྡེ་ཀློང་སྡེ། མན་ངག་སྡེ་ཕྱི་
ནང་གཉིས་ཞར་ལ་ཚང་བའི་གསང་སྐོར་རྣམས་དབང་རབ་ཅིག་ཅར་བ་མ་གཏོགས་
ལྟ་སྤྱོད་ཟུང་འཇུག ལྟ་བ་ལུང་རིགས་དང་། སྒོམ་པ་ཉམས་མྱོང་དང༌། སྤྱོད་པ་དུས་
ཚོད་དང་འབྲེལ་བ་གསུམ་གལ་ཆེ། བླ་མ་དམ་པའི་གདམས་པ། ལོ་ཟླའི་གྲངས་ལ་
-309-



མི་ལྟོས་པར་མཉམ་འགྲོགས་ཀྱི་བདུད་དུ་མ་ཤོར་བས་མཉེས་པ་གསུམ་གྱི་སྒོ་ནས་
བསྟེན་ཏེ་རང་རྒྱུད་གྲོལ་སྨིན་གྱི་ལམ་རང་རྐྱ་ཐུབ་པའི་དྲན་གསོས་ཕྱག་རྫོགས་ཤེར་
ཕྱིན་བཅས་ཀྱི་ལྟ་སྤྱོད་འབྲས་བུ་རིམ་པར་མངོན་དུ་གྱུར་ཚུལ། ཡང་གསང་བླ་མེད་
ཀ་དག་ཁྲེགས་ཆོད། ལྷུན་གྲུབ་ཐོད་རྒལ། ཟུང་འཇུག་ལམ་ཁྱེར་བཅས་སྙན་ཆོས་མཛེས་
ཆོས། རྟོག་གེའི་ཚིག་གི་སྤུ་རིས་ཀྱི་དགག་བཞག་རྣམས་བཏང་སྙོམས་སུ་བཞག་ནས།
གོ་སླ་ཐབས་མི་ནག་གི་གྲོང་ཚིག་ལྟ་བུར་བྲིས་པའི་ཡི་གེ་འདི་མཐོང་ནས་དད་པའི་
ངེས་ཤེས་ཀྱིས་དང་དུ་ལེན་པ་དང་། འགལ་འདུ་ལོག་ལྟ་ཕྱོགས་ལྷུང་ཟུར་ཟ་སྡང་སེམས་
ཅན་གང་དག་རྒྱུད་ལ་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་འབད་མེད་རྒྱུད་
ལ་སྐྱེས་ཏེ། ལོ་ཟླ་ཙམ་མམ་སྐྱེ་བ་གཅིག་གིས་སངས་རྒྱས་ནས་ཁམས་གསུམ་འཁོར་
བ་དོང་ནས་སྤྲུག་པའི་རྒྱུར་ཅིག ཨེ་མ། སྐྱེ་སྔོན་རྣམ་དཀར་འདུ་བྱེད་རྐྱེན་ཁར་དུ་མ་
ཤོར། །སྦྱོར་དངོས་རྗེས་གསུམ་ཚང་བའི་སྨོན་འདུན་གྱི་འབྲས་བུ། །ཕ་མ་ཆོས་དང་
ལྡན་པའི་བུ་རྒྱུད་དུ་སྐྱེས་ནས། །བགྲང་བྱ་བཅུ་གཉིས་ལོན་ཚེ་བཤེས་གཉེན་གྱི་ཞབས་
ཟིན། །ལམ་བཟང་རྫོགས་པ་ཆེན་པོའི་ཐེག་པ་དང་འཕྲད་དེ། །དལ་འབྱོར་སྙིང་པོ་
ལེན་འདོད་སྐྱོ་ཤས་ཀྱི་བསྐུལ་མ། །ཚེ་འདིའི་བྱ་བྱེད་མི་རྟག་བསླུ་བྲིད་དུ་ཤེས་ཀྱང་། །
བྱེད་མྱོང་དཀར་ནག་འདྲེས་མའི་ལས་དབང་དེ་བཙན་པས། །ཚེ་འདིར་ཞེན་ལོག་འཁོར་
བའི་རྩ་བ་ནི་མ་ཆོད། །ཕ་མཆོག་བླ་མའི་བཀའ་ལུང་སྤྱི་བོ་རུ་བཅིངས་ཏེ། །ལོ་ངོ་ཉེར་
བརྒྱད་ནས་བཟུང་ཆོས་བཤད་དང་དབང་བསྐུར། །ཟ་འདོད་རྙེད་འཚོལ་མིན་ངེས་
དོན་གཉེར་གྱིས་འབད་ཀྱང་། །ཐུན་མོང་ཐུན་མིན་གཏན་དབབ་གོ་མྱོང་ཅན་དཀོན་
ན། །བསྐྱེད་རྫོགས་རྫོགས་ཆེན་ཇི་བཞིན་ཁྲིད་མཁན་དང་ཁྲིད་ཡུལ། །གང་ལ་བརྟགས་
ཀྱང་དེ་འདྲ་ཙམ་ལས་ནི་མི་འདུག །སོ་གཉིས་ལོ་ལ་སྔོན་སྨོན་སྐལ་བཟང་གི་འབྲས་
བུ། །རིག་འཛིན་མཆོག་གི་རྗེས་ཆགས་རྡོ་རྗེ་ཡི་རོལ་མོས། །འོད་གསལ་རྫོགས་ཆེན་
གཞི་ལམ་འབྲས་བཅས་ཀྱི་གོ་བ། །ཐོ་རངས་དང་པོའི་སྣང་བ་ཙམ་ངེས་ཤེས་ཤིག་
རྙེད་མཐུས། །རིས་མེད་བསྟན་འགྲོར་ལྷག་བསམ་གོང་འཕེལ་དུ་མངོན་བྱུང་། །ཁྱད་
-310-



ཡིན་པ་ ཁྱ ད་པར་གྱི་ཁྲིད་ཡིག་ཡེ་ཤེས་སྙིང་པོ།
།
པར་ཕྱག་རྫོགས་བསྟན་པ་ཕྲ་ཉག་ལ་བསམ་ཚེ། །བླུན་གཏམ་ཅལ་ཅོལ་ཐོས་ཆུང་ལས་
གསར་ལ་ཕན་ཆེད། །རྣམ་གསུམ་ལྷག་བློ་དཀར་བོའི་ཀུན་སློང་གིས་འཕང་སྟེ། །མདོ་
སྔགས་ཕྱག་རྫོགས་སྔར་བྱོན་དམ་པ་ཡི་ཕྱག་རྗེས། །གང་ཕན་ཁོལ་ཕྱུང་ཕྱོགས་བསྡུས་
ཉམས་ཁྲིད་དུ་བྱས་འདིར། །མ་ཤེས་འགལ་འཁྲུལ་གང་ཡོད་དམིགས་མེད་ངང་
བཤགས་སོ། །ལེགས་པའི་ཆ་མཆིས་གྱུར་ན་ཁམས་གསུམ་གྱི་སེམས་ཅན། །ཐམས་
ཅད་བླ་མེད་བྱང་ཆུབ་ཆེན་པོ་རུ་བསྔོའོ། །རྒྱལ་བསྟན་སྤྱི་དང་ལམ་བཟང་འདི་ཉིད་
ཇི་སྲིད་འཁོར་བའི་སེམས་ཅན་མ་སྟོངས་པར། །དེ་སྲིད་ནུབ་མེད་བསྟན་དང་བསྟན་
འཛིན་དར་རྒྱས་མཁའ་ལ་གཟའ་སྐར་ལྟར་བཀྲ་ཞིང་། །འགྲོ་ཀུན་ཕན་བདེའི་དཔལ་
ཡོན་རྫོགས་ལྡན་དུས་སྟོན་ཟླ་བོར་གོང་ནས་གོང་འཕེལ་ཏེ། །མི་མཐུན་ཕྱོགས་ལས་
རྣམ་པ་རྒྱལ་ཞིང་བཀྲ་ཤིས་སྣང་བ་རྟག་འཆར་ཤོག །ཅེས་འོད་གསལ་སྤྲུལ་པའི་རྡོ་
རྗེའི་ཞལ་སྔ་ནས་ལྕེ་བཙུན་སྙིང་ཐིག་གི་ཁྱད་པར་གྱི་ཁྲིད་ཡིག་གོ་སླ་གནད་འདུས་
ཤིག་བྲིས་ཤིག་ཅེས་པའི་བཀའ་ལུང་དང་། བྱང་གཏེར་བསྟན་པའི་རྒྱལ་མཚན་༧ཟུར་
ཆེན་ཆོས་དབྱིངས་རང་གྲོལ་གྱི་ཡང་སྲིད། མཁྱེན་བརྩེ་ཡེ་ཤེས་རྡོ་རྗེའི་སྐུ་སྲས་ཐུབ་
བསྟན་རྡོ་རྗེ་བྲག་གི་མཁན་ཟུར་དམ་པ་བསོད་ནམས་རྣམ་རྒྱལ་པས་དགོངས་པ་ཟང་
ཐལ་ཐུན་མོང་ཐུན་མིན་ཁྱད་པར་གྱི་ཁྲིད་ཡིག་གོ་སླ་གནད་འདུས་ཤིག་བྲི་དགོས་ཞེས།
དངོས་རྫས་ཕྱག་རིང་བརྐྱངས་པའི་གནང་སྦྱིན་ལན་གསུམ་བར་རྒྱ་ཆེན་བཅས་བསྐུལ་
བ་དང་། ལམ་འདི་ལ་མོས་པ་ཆེ་བ་སྒྲུབ་བརྩོན་པདྨ་རྒྱལ་མཚན་གྱིས་གུ་རུ་སེང་གེ་
སྒྲ་སྒྲོགས་ཟངས་གསེར་ཅན་གྱི་འདྲ་འབག་གི་སྐྱེས་བཅས་ལྕེ་བཙུན་སྙིང་ཐིག་གི་ཁྱད་
པར་གྱི་ཁྲིད་ཡིག་འབྲི་དགོས་ཚུལ་བསྐུལ་བས་རྐྱེན་བྱས། ད་ལྟ་རང་དང་ལམ་འདི་
ལ་མོས་པ་རྣམས་དང༌། མ་འོངས་སྐལ་ལྡན་རྣམས་ཀྱི་གདམས་ངག་གི་ལམ་མི་ནོར་
བའི་བརྗོད་བྱང་ལྟ་བུ་ལ་དམིགས་ཏེ། རིས་མེད་རྒྱལ་བསྟན་སྤྱི་དང་ལམ་འདི་སོགས་
ཀུན་གྱི་གྲལ་མཐར་འཁོད་པ་རིག་འཛིན་སྣ་ཚོགས་རང་གྲོལ་རྩལ་དུ་འབོད་པའི་གདོལ་
སྤྱོད་པ་དེས་རང་ལོ་དྲུག་ཅུ་རྩ་དགུར་སོན་པའི་ལྕགས་ཁྱི་སྟོན་ཟླ་ར་བ། ལྕེ་བཙུན་སེངྒེ་
-3ll-



༡ ཀྱི་ལྕེ་བཙུན་སྙིང་ཐིག །
དབང་ཕྱུག་འོད་ཕུང་དུ་གཤེགས་པའི་ཚེས་བཅུའི་དུས་མཆོད་ཉིན་རྫོགས་པར་བྲིས་
པའི་ཡི་གེའི་འདུ་བྱེད་རིང་སློབ་སྐལ་བཟང་ཟླ་བ་རྒྱལ་མཚན་གྱིས་བགྱིས་ཏེ། རང་
གནས་བཀྲ་ཤིས་དུང་དཀར་འཁྱིལ་འདྲའི་རི་ཞོལ་འོད་གསལ་ཐེག་མཆོག་གླིང་ནས་
ལེགས་པར་སྤེལ་བས་སྨོན་པའི་གནས་ཀུན་དེ་དེ་བཞིན་འགྲུབ་པར་གྱུར་ཅིག། །།
1:|:ཨོཾ་སྭ་སྟི། ལམ་འདིར་སྐལ་བཟང་ཐོབ་ཅིང་ཉམས་མྱོང་ལ། །དབང་འབྱོར་ཀུན་
བཟང་རང་གྲོལ་གཞན་ཕན་བློས། །ཡི་གེའི་ཕྱི་མོར་བསྐྲུན་དང་དུས་གསུམ་གྱི། །ལེགས་
བྱས་དགེ་ཚོགས་རྒྱ་མཚོ་ཆབས་གཅིག་ཏུ། །རྒྱལ་དང་དེ་སྲས་ཡོངས་བསྔོས་ཇི་ལྟ་བུས། །
བསྟན་འགྲོར་ཕན་བདེ་སྨོན་པའི་རྒྱུར་གྱུར་ཏེ། །དོན་གཉིས་ལྷུན་གྱིས་གྲུབ་པའི་བཀྲ་
ཤིས་ཤོག །འགྲོ་འདུལ་པས་སོ། །དགེའོ།། དགེའོ།། དགེའོ།། །། | ད།
། །
། །
།
། ད ལ་ ་
-312-



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
༄༅། །རྫོགས་པ་ཆེན་པོ་མན་ངག་སྡེའི་བཅུད་ཕུར་མན་ངག་
ཐམས་ཅད་ཀྱི་རྒྱལ་པོ་ཀློང་ལྔའི་ཡི་གེ་དུམ་བུ་གསུམ་པ་
ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་
ཁྲིད་ཆུ་འབབས་སུ་བཀོད་པ་སྙིང་པོའི་བཅུད་
དྲིལ་ཡེ་ཤེས་ཐིག་ལེ་ཞེས་བྱ་
བ་བཞུགས་སོ།། །།
ན་མོ་གུ་རུ་ཝེ། འོད་གསལ་རྫོགས་པ་ཆེན་པོ་སེམས་ཀློང་མན་ངག་སྡེ་གསུམ་གྱི་ཆོས་
ཚུལ་ཟབ་རྒྱས་མཐའ་ཡས་པ་སློབ་དཔོན་ཆེན་པོ་བཱི་མ་ལ་མི་ཏྲའི་ཐུགས་ལ་མངའ་
བའི་ནང་ནས་མན་ངག་སྡེ་ཡང་གསང་བླ་མེད་ཀྱི་བཅུད་ཕུར་མན་ངག་ཐམས་ཅད་ཀྱི་
རྒྱལ་པོ་འདི་བཱི་མའི་ཟབ་སྒྲུབ་དང་འབྲེལ་བའི་དཔེ་རྒྱུན་གཏེར་དུ་བཞུགས་པ་དཔལ་
སྔགས་ཀྱི་སྲུང་མས་ལྕེ་རིགས་ཀྱི་བཙུན་པ་སེང་གེ་དབང་ཕྱུག་ལ་གཏད། དེས་གསང་
ཞིང་སྒྲུབ་པའི་དུས་ན་རྨི་ལམ་དང་ཉམས་སྣང་ལྟ་བུ་མ་ཡིན་པར་པཎ་ཆེན་བཱི་མའི་ཡེ་
ཤེས་ཀྱི་སྐུ་དངོས་སུ་བྱོན་ནས་དཔོན་སློབ་ལྷན་ཅིག་ཏུ་ཡུན་རིང་པོར་བཞུགས་ཤིང་
སྨིན་གྲོལ་ཡོངས་སུ་རྫོགས་པ་གནང་། བཱི་མའི་བཀའ་བཞིན་དུ་བསྒོམས་པས་ལྕེ་བཙུན་
གྱིས་འཕོ་ཆེན་འཇའ་ལུས་རྡོ་རྗེའི་སྐུ་མངོན་དུ་མཛད། དེའི་འདའ་ཀཱའི་རྡོ་རྗེའི་ཚིག་
མན་ངག་གི་ཡི་གེ་དུམ་བུ་གསུམ་པ་འདི་མཁའ་འགྲོ་མ་རྣམས་ལ་གནང་བ་ཨོ་རྒྱན་
གྱི་ཡུལ་ལ་སོགས་པ་དཔའ་བོ་མཁའ་འགྲོའི་ཞིང་ཁམས་རབ་འབྱམས་རྣམས་སུ་སྤྱན་
དྲངས་ནས་རང་གཞན་གྱི་དོན་བསམ་གྱིས་མི་ཁྱབ་པ་མཛད་ཟིན་པ་དང་མཛད་བཞིན་
པ་ཡིན་ལ། སླར་འོད་གསལ་སྤྲུལ་པའི་རྡོ་རྗེ་བདག་གིས་རྗེས་དྲན་གྱི་སྒོ་ནས་གཏན་
ལ་ཕབ་པ་འདིས་གདུལ་བྱའི་སྐལ་པ་དང་འཚམས་པའི་འགྲོ་དོན་ཅི་རིགས་བྱུང་ཞིང་
- 313 -



ད་ལམ་ཁྱེད་རང་རྣམས་ལའང་ལེགས་པར་གདམས་པ་ལ་གསུམ། ཀླད་དོན་མཚན་
ཁྱད་པར་ཅན་མཁའ་འགྲོའི་སྡུད་ཕྱག་དང་བཅས་པ། གཞུང་དོན་མན་ངག་ཟབ་མོ་
དུམ་བུ་གསུམ་རྟོགས་བརྗོད་གཏད་རྒྱ་སྨོན་ལམ་དང་བཅས་པ། མཇུག་དོན་ཡེ་ཤེས་
མཁའ་འགྲོའི་ཞལ་གདམས་རྡོ་རྗེའི་ཚིག་གིས་མཐའ་བརྒྱན་པའོ། །དང་པོ་ལ་གཉིས།
མཚན་དོན་དང་ཕྱག་གོ །དང་པོ་ནི་མཚན་གྱི་ཁྱད་པར་གསུམ་གྱི་དང་པོ་རྫོགས་ཞེས་
པ་གང་དུ་རྫོགས་ན། སྤྲོས་པ་ཐམས་ཅད་དང་བྲལ་བའི་ཆོས་ཀྱི་དབྱིངས་ཁྱབ་བརྡལ་
ཀློང་ཡངས་ཆེན་པོའི་ངོ་བོར་དབྱེར་མེད་རོ་གཅིག་ཏུ་ཡེ་ནས་རྫོགས། གང་རྫོགས་ན་
འཁོར་འདས་ལམ་གསུམ་གྱིས་བསྡུས་པའི་སྣང་སྲིད་ཀྱི་ཆོས་ཐམས་ཅད་ལྷག་མ་མེད་
པར་རྫོགས། ཚུལ་ཇི་ལྟར་རྫོགས་ན་ཆོས་དབྱིངས་ཞེས་པ་སྣོད་སྟོང་ཆེན་པོ་འདྲ་བ་
གཅིག་གི་ནང་དུ་ཆོས་ཅན་ཞེས་པ་དངོས་རྫས་བཟང་ངན་མང་པོ་ལྷན་ཅིག་ཏུ་བླུག་
པ་ལྟ་བུའམ། ཆོས་ཅན་ཞེས་པ་རྫས་སོ་སོ་བ་ལྟ་བུ་རྣམས་དེ་དང་དེར་འཚམས་པའི་
ཆོས་ཉིད་ཅེས་སྣོད་སྟོང་ཁོལ་བུ་བ་རེ་རེའི་ཁོངས་སུ་ཚུད་པ་ལྟ་བུའི་མཚན་མ་རིས་ཆད་
ཅན་དེ་འདྲ་ནི་ག་ལ་ཡིན། ཇི་ལྟར་ཡིན་ན། འཁོར་འདས་སོགས་བཟང་ངན་དང་
བདག་གཞན་དང༌། སྣོད་བཅུད་དང་། བེམ་ཤེས་སོགས། ཐ་དད་རྣམ་པ་སྣ་ཚོགས་
བསམ་གྱིས་མི་ཁྱབ་ཅིང་བརྗོད་ཀྱིས་མི་ལང་བ་འཇིག་རྟེན་མངོན་སུམ་དུ་སྣང་བ་གང་
ཇི་སྙེད་ཅིག་ཡོད་པ་དེ་དག་ཐམས་ཅད་གནས་ལུགས་དོན་དམ་པ་མཐར་ཐུག་གི་དབང་
དུ་བྱས་ཏེ་བཤད་ན། སྤྲོས་བྲལ་ཆོས་ཀྱི་དབྱིངས་དང་རོ་གཅིག་པ་ཚུལ་གཅིག་པ་ཁོ་
ནར་ཡེ་ནས་ཡིན་ཅིང་། དེ་ལྟར་ཡེ་ནས་གནས་པ་མ་གཏོགས་དབྱིངས་དེ་ལས་ཐ་དད་
པའི་སྤུ་རིས་རྡུལ་ཕྲ་རབ་ཙམ་ཡང་སྔར་ཡོད་མ་མྱོང་། ད་ལྟ་ཡོད་མི་སྲིད། ཕྱིས་ནམ་
ཡང་ཡོད་པར་འགྱུར་བའི་གནས་མེད་ཅིང་སྐབས་མེད་པ་ཡིན་ནོ། །པ་ཞེས་པ། དེ་
ལྟར་ཆོས་དབྱིངས་རྒྱ་ཆད་ཕྱོགས་ལྷུང་ཀུན་བྲལ་ཁྱབ་ཅིང་རྟག་པ་དམ་པ་དེ་ཡང་གཞན་
ག་ཤེད་ནས་བརྩལ་མི་དགོས་ཏེ། རང་གི་སེམས་ཉིད་རིག་པ་རྗེན་པ་སྐད་ཅིག་མའི་
ངོ་བོར་ཧྲིལ་གྱིས་འདུས་པས་ན་རིག་པ་ལས་ངོ་བོ་ཐ་དད་པའི་དབྱིངས་དང་ཡེ་ཤེས་
-314 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
གང་ཡང་རྙེད་མི་དགོས་སོ། །རྫོགས་པ་ཞེས་པའི་དོན་བཤད་ཚུལ་མང་ཡང་སྐབས་
འདིར་ནི། སྣང་བ་དང་ཤེས་པ། སྐུ་དང་ཡེ་ཤེས་སོགས་རྣམ་པའི་བྱེ་བྲག་མཐའ་དག་
དབྱིངས་ཀྱི་ངོ་བོར་རོ་གཅིག་ཏུ་དྲིལ་ཞིང་དབྱིངས་དེ་ཡང་རིག་པ་ལས་ནམ་ཡང་མི་
འདའ་བས་ན་གནད་ཐམས་ཅད་རིག་ཐོག་ཏུ་དྲིལ་ཏེ་བཤད་ལུགས་སོ། །ཆེན་པོ་
ཞེས་པ། ཆོས་ཐམས་ཅད་ཀྱི་གནས་ལུགས་མཐར་ཐུག་པ་དབྱིངས་རིག་དབྱེར་མེད་
འདིའི་གོང་ན་རྟོགས་བྱ་དང་བསྟན་བྱ་གཞན་གང་ཡང་མེད་པས་ཕྱོགས་དུས་ཀྱི་རྒྱལ་
བ་སྲས་དང་བཅས་པས་ཀྱང་འདི་ལས་ལྷག་པ་ཞིག་གཟིགས་སུ་མེད་ཅིང་བསྟན་དུའང་
མེད་དོ་ཅེས་སོ། །དེ་ལྟར་མ་བཅོས་ཡེ་ནས་གནས་པ་གཞི། རང་རིག་བློ་བྲལ་མངོན་
སུམ་དུ་རྟོགས་ཤིང་གོམས་པར་བྱེད་པ་ལམ། དྲི་མ་ཡོངས་སུ་དག་ནས་རང་གནས་
ཀྱི་གཏན་སྲིད་ཟིན་པ་མཐར་ཐུག་གི་འབྲས་བུ། ཐམས་ཅད་དབྱིངས་རིག་གི་ངོ་བོར་
རྫོགས་ཤིང་རང་ངོ་འཕེལ་འགྲིབ་དང་བྲལ་བ་དབྱེར་མེད་ཆེན་པོའོ། །ཚུལ་དེ་ལྟ་བུ་
གདུལ་བྱ་དབང་རབ་སོགས་ཀྱིས་རྟོགས་ཤིང་མངོན་དུ་བྱེད་པའི་འཇུག་སྒོ་གཞན་ལས་
ཁྱད་དུ་འཕགས་པ་ནི་རྫོགས་ཆེན་སྡེ་གསུམ་ཡིན། དེའི་ནང་ནས་ཀྱང་ཆེས་མཆོག་ཏུ་
གྱུར་པ་གསང་བ་མན་ངག་གི་སྡེ་ལའང་ཕྱི་སྐོར་ནང་སྐོར་གསང་སྐོར་ཡང་གསང་བླ་
མེད་ཀྱི་སྐོར་ཏེ། བཞི་ལས་འདི་ཡང་གསང་བླ་ན་མེད་པ་ཡིན་ཞིང་། དེ་ཡང་མན་ངག་
ཅེས་པ་རྒྱུ་དང་ཚེགས་ཆུང་ངུ་ཞིག་གིས་དོན་ཆེན་པོ་བདེ་མྱུར་དུ་འགྲུབ་པའི་འཕྲུལ་
ཐབས་ངོ་མཚར་ཅན་བློས་དཔག་སྟེ་ཚད་བཟུང་དཀའ་བ་ཞིག་གོ །སྡེ་ནི་ཉུང་ངུ་དང་
ཆུང་བ་ལས་ལྷག་པའི་མང་ཞིང་རྒྱས་ལ་རིན་ཐང་ཆེ་བ་སྟེ། རྒྱལ་བསྟན་རིན་པོ་ཆེ་
ཡོངས་སུ་རྫོགས་པའི་རྩེ་རྒྱལ་ཐེག་མཆོག་འོད་གསལ་སྙིང་པོའི་རྒྱུད་ཐམས་ཅད་ཀྱི་
སྒོ་དང་ལྡེ་མིག་ལྟ་བུ་སྒྲ་ཐལ་འགྱུར་རྩ་བའི་རྒྱུད། ཆུ་བོ་ལྟ་བུའི་རྒྱུད་རྫོགས་པ་རང་
བྱུང༌། རི་རྒྱལ་ལྟ་བུའི་རྒྱུད་ཡི་གེ་མེད་པ། རྒྱ་མཚོ་ལྟ་བུའི་རྒྱུད་རིག་པ་རང་ཤར། ཉི་
མ་ལྟ་བུའི་རྒྱུད་རྡོ་རྗེ་སེམས་དཔའ་སྙིང་གི་མེ་ལོང་།ཁྱུང་ཆེན་ལྟ་བུའི་རྒྱུད་ཀློང་དྲུག་པ།
སེང་གེ་ལྟ་བུའི་རྒྱུད་སེང་གེ་རྩལ་རྫོགས། རྒྱལ་པོའི་ནོར་མཛོད་ལྟ་བུའི་རྒྱུད་རིན་པོ་
-315-



ཆེ་སྤུངས་པ། འཁོར་ལོ་ལྟ་བུའི་རྒྱུད་བཀྲ་ཤིས་མཛེས་ལྡན། རལ་གྲི་ལྟ་བུའི་རྒྱུད་ཐུགས་
ཀྱི་མེ་ལོང་། གསེར་ཞུན་ལྟ་བུའི་རྒྱུད་ནོར་བུ་ཕྲ་བཀོད། རྒྱན་ཕྲེང་ལྟ་བུའི་རྒྱུད་མུ་ཏིག་
ཕྲེང་བ། སྒེག་མོ་ལ་མེ་ལོང་བསྟན་པ་ལྟ་བུའི་རྒྱུད་ངོ་སྤྲོད་སྨྲས་པ། རིན་ཆེན་འོད་འབར་
ལྟ་བུའི་རྒྱུད་སྒྲོན་མ་འབར་བ། སྦྲུལ་མདུད་རང་གྲོལ་ལྟ་བུའི་རྒྱུད་རིག་པ་རང་གྲོལ།
མ་པང་བུ་འཇུག་ལྟ་བུའི་རྒྱུད་ཉི་ཟླ་ཁ་སྦྱོར། རྒྱལ་པོ་ས་འཛིན་ལྟ་བུའི་རྒྱུད་སྐུ་གདུང་
འབར་བ་སྟེ་བཅུ་བདུན། སྔགས་སྲུང་ཁྲོས་མའི་རྒྱུད་སྤུ་གྲི་ལྟ་བུ་དང་བཅོ་བརྒྱད།
འདི་དག་ཚུལ་བཞིན་དུ་བཀྲལ་བའི་གཞུང་འགྲེལ་དང་མན་ངག་ཤིན་ཏུ་ཟབ་ཅིང་རྒྱ་
ཆེ་བ་སློབ་དཔོན་དགའ་རབ་རྡོ་རྗེ་སོགས་རིག་འཛིན་ཆེན་པོ་དུ་མས་མཛད་པ་ད་ལྟ་
མཁའ་འགྲོའི་ཞིང་རྣམས་སུ་མཐའ་ཡས་པ་བཞུགས་ལ། ཅི་རིགས་རེ་ཟབ་གཏེར་
གྱི་ཚུལ་དུ་ཡང་ཡོད་དོ། །བོད་ཡུལ་དུའང་དཔལ་ཨོ་རྒྱན་ཆེན་པོ་དང་པཎ་ཆེན་བཱི་མའི་
སྙིང་ཐིག་སྔར་ནས་བྱོན་པ་ད་ལྟ་ཡང་བཞུགས་ལ། དེ་འཛིན་པའི་སྐྱེས་མཆོག་སྙིང་
པོའི་ལྟ་བསྒོམ་ཕུན་སུམ་ཚོགས་པ་ཅན་ཆོས་པ་ཕལ་གྱིས་འགྲན་ཟླ་བྲལ་བ་དུ་མ་ཞིག་
སྔར་ནས་རིམ་བཞིན་བྱུང་ཞིང་ད་ལྟ་ཡང་ཡོད་ལ་ཕྱིས་ཀྱང་འབྱོན་པར་འགྱུར་བ་དེ་
དག་བླ་མའི་མན་ངག་ལས་སྐྱེས་པ་ཤ་སྟག་ཡིན་ལ། དེས་ན་རྒྱལ་ཀུན་སྤྱི་མེས་དཔལ་
ཀུན་ཏུ་བཟང་པོ་ནས་བཟུང་སྟེ་སྟོན་པའི་དྲིན་གྱིས་བསྟན་པ་རིན་པོ་ཆེ་བྱུང་ཞིང་བསྟན་
པའི་དྲིན་གྱིས་བསྟན་འཛིན་གྱི་སྡེ་རྣམས་བྱུང་བ་དང་དེ་ལྟར་འབྱུང་བར་འགྱུར་བ་ཁོ་
ནའོ། །དེའི་བཅུད་ཕུར་ནི་བཤད་མ་ཐག་པའི་ཆོས་སྡེ་དེ་རྣམས་ཀྱི་ཡང་ཞུན་སྙིང་པོའི་
བཅུད་ཐིག་སློབ་མའི་རྒྱུད་ལ་བདེ་མྱུར་གྱི་ཚུལ་དུ་འདེབས་སླ་བ་སོགས་ཟབ་ཁྱད་ཤིན་
ཏུ་ཆེ་བས་ན་དེ་སྐད་ཅེས་བྱའོ། །མཚན་གཉིས་པའི་སྐབས་ཀྱི་མན་ངག་ཅེས་པ་སྒོ་
ཡུལ་རླུང་རིག་གི་གནད་ཟབ་ཤིན་ཏུ་བྱ་སླ་ཞིང་འཇུག་བདེ་བའི་ཐབས་མཆོག་གིས་
མཚོན་ཏེ་རང་གནས་སྐུ་དང་ཡེ་ཤེས་མངོན་སུམ་དུ་གཏན་ལ་འབེབས་ནུས་པ་རྟོག་
གེས་བློས་མི་དཔོག་པའོ། །ཐམས་ཅད་ཀྱི་རྒྱལ་པོ་ཞེས་པ། རྒྱུ་མཚན་ཉིད་ཀྱི་ཐེག་པ་
ཆེ་ཆུང་དང༌། འབྲས་བུ་གསང་སྔགས་ཕྱི་ནང་གི་རྒྱུད་ལུང་མན་ངག་ཐམས་ཅད་ཀྱང་
-316 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
དངོས་སུམ་བརྒྱུད་ནས་རྣམ་མཁྱེན་ཁོ་ནར་གཞོལ་ཐབས་ལས་མ་འདས་པས་མན་
ངག་ཁྱད་པར་ཅན་རེ་ཡིན་མོད། དེ་དག་ལས་འདི་ཉིད་ཁྱད་དུ་འཕགས་པ་ནི། དཔེར་
ན་རྒྱལ་ཕྲན་སོགས་སྐྱེ་བོ་ཡ་རབས་གྲངས་མང་ཞིང་སྟོབས་དཔུང་མངའ་ཐང་ཇི་ཙམ་
ཆེ་བ་སུས་ཀྱང་། འཁོར་ལོས་སྒྱུར་རྒྱལ་གྱི་སྐུ་གཅིག་པུ་ལ་སྒོ་ཀུན་ནས་འགྲན་མི་ནུས་
པ་དེ་བཞིན་དུ། འདི་མན་ཆད་ཀྱི་རིམ་གཉིས་ཟབ་མོ་སོགས་ཆོས་ཚུལ་གང་གིས་ཀྱང་
ཐེག་མཆོག་རྫོགས་པ་ཆེན་པོའི་མན་ངག་གི་དུམ་བུ་འདི་ཙམ་ལའང་འགྲན་མི་ནུས་
ཏེ། རྣམ་མཁྱེན་གྱི་ལམ་བདེ་མྱུར་འདི་དང་མཚུངས་པ་མེད་པའི་ཕྱིར་རོ། །ཀློང་ལྔ་ནི།
མཚན་ཉིད་འཛིན་པའི་ཡེ་ཤེས་ལྔའི་ངོས་ནས་དབྱིངས་ཀྱི་རྣམ་དབྱེ་མཛད་པ་སྟེ། ཆོས་
ཀྱི་དབྱིངས་ཀྱི་ཡེ་ཤེས་ཀྱི་དབྱིངས་སོགས་སོ། །དེའི་ཡི་གེ་ནི། ལྕེ་བཙུན་གྱི་རྡོ་རྗེ་
ཞལ་ཆེམས་ཌཱ་ཀིས་བསྡུ་བ་མཛད་ཚུལ་རིགས་དྲུག་ཀློང་གྲོལ་གྱི་ཡི་གེ་འབྲུ་དྲུག་པོ་
འ་ཆུང་ཨ་ལ་བསྡུས་ཏེ། ཨ་མེ་ལོང་། ཤ་ཆོས་དབྱིངས། ས་མཉམ་ཉིད། མ་སོར་
རྟོག ཧ་བྱ་གྲུབ་ཡེ་ཤེས་ཀྱི་ཀློང་ལྔའི་དབྱིངས་སུ་བཟུང་བ་ཉིད། སླད་ནས་བདག་
ཉིད་རང་ལོ་གནས་ཉེར་བཞིའི་གྲངས་མཉམ་སོན་པའི་ཚེ་གནས་དུས་དགེ་བའི་རྟེན་
འབྲེལ་དུས་ལ་བབས་པ་ན་རྗེ་མོ་དཔལ་གྱི་བློ་གྲོས་མའི་སྤྲུལ་འཁོར་གྱི་ཚུལ་འཛིན་
ཌཱ་ཀི་འབུམ་ཕྲག་བྱེ་བའི་དགྱེས་ཞལ་མངོན་སུམ་དུ་བསྟན་ཅིང་མི་ཤིགས་ན་དའི་རང་
སྒྲ་རྡོ་རྗེ་འབྲུ་དྲུག་པའི་དབྱངས་སྙན་གྱི་འགྱུར་བ་ཡིད་འཕྲོག་པས་རྗེས་སུ་བསྐུལ་བའི་
རྐྱེན་གྱིས་སྔོན་གནས་ཇི་བཞིན་པ་རྗེས་དྲན་གྱི་ཚུལ་དུ་རང་ཤར་བ་ཡིན་པས་ན་རྡོ་
རྗེའི་འབྲུ་དྲུག་པོ་བརྡ་ཡིག་གི་གཟུགས་སུ་ཀླད་དུ་བཀོད་ཀྱང་ཆོག་མོད་དགོས་པའི་
དབང་གིས་བོད་ཡིག་བྱས་ཏེ་དུམ་བུ་དང་པོའི་མཚམས་ཅི་རིགས་སུ་བྲིས་སོ། །ཀློང་
ལྔར་དབྱེ་བའི་རྒྱུ་མཚན་ཅུང་ཟད་བཤད་ན། གཞི་དང་ལམ་གྱི་དུས་སུ་སྣོད་འབྱུང་བ་
ལྔ། བཅུད་ཕུང་པོ་ལྔ། ཡུལ་འདོད་ཡོན་སོགས་ལྔ་ཚན་དུ་མ་དང༌། འབྲས་དུས་སུ།
རིགས་ལྔ། སྐུ་ལྔ། ཡེ་ཤེས་ལྔ། ཞིང་ཁམས་ལྔ་སོགས་སོ་སོའི་མཚན་ཉིད་དང་བྱེད་
ལས་ཐ་དད་པ་ལྟར་ཕྱོགས་དང་རིས་སུ་མ་ཆད་པར་སྣང་ཞིང་སྣང་བའི་དུས་ཉིད་ནས་
317-



1:ཁོང་དང་། 15:30); 3 ལྕེ་བཙུན་སྙིང་ཐིག་ཚུན་ ་ ་ ་
འཕོ་མེད་རྣམ་ཀུན་མཆོག་ལྡན་ཆོས་ཀྱི་དབྱིངས་བདེ་ཀློང་ཡངས་པ་ཆེན་པོའི་རང་བཞིན་
ལས་མི་འདའ་བས་འཁོར་འདས་ཀྱི་ཆོས་སྣ་ཚོགས་མ་འདྲེས་ཇི་ལྟར་སྣང་ཚུལ་དང་
རྗེས་མཐུན་གྱི་སྒོ་ནས་ཀློང་ལྔའི་རྣམ་དབྱེ་བྱུང་བའོ། །དེའི་ཡི་གེ་ནི་འདི་ལྟར་ཡི་གེའི་
གཟུགས་སྒྲ་སོགས་གསང་སྔགས་ཐབས་ཀྱི་ཆོ་འཕྲུལ་ཕལ་ཆེར་འཕྲལ་གྱི་རྒྱུ་རྐྱེན་ཁོ་
ན་ལས་བྱུང་བ་ལྟར་དུ་སྣང་མོད། དོན་དུ་ནི་མཆོག་ཏུ་མི་འགྱུར་བའི་བདེ་ཆེན་ཉིད་དེ་
དང་དེར་རྣམ་པར་འཕྲུལ་པའི་བྱེ་བྲག་ཙམ་ཡིན་པས་དུམ་བུ་གསུམ་གྱིས་བསྡུས་པའི་
ཡི་གེའི་ཕྲེང་བ་ཡིད་ངོར་དྲན་པ་དང་། གཟུགས་སུ་བཀོད་པ་དང༌། བརྗོད་པའི་སྒྲ་
ཚིག་མཐའ་དག་གི་ངོ་བོ་དབྱིངས་དང་ཡེ་ཤེས་དབྱེར་མེད་ཆེན་པོ་ཉིད་རྣམ་པ་དེ་དང་
དེར་ཤར་བ་ལས་མི་འདའ་བས་དེ་སྐད་ཅེས་བྱའོ། །དུམ་བུ་གསུམ་པ་ཞེས་བྱ་བ་ནི་
བར་མཚམས་ཀྱི་རྣམ་དབྱེའོ། །མཚན་གསུམ་པའི་དོན་ནི། འཕོ་ཆེན་རྡོ་རྗེའི་སྐུ་བརྙེས་
ལྕེ་བཙུན་ཆེན་པོ་སེང་གེ་དབང་ཕྱུག་གི་འདའ་དཀའི་ཞལ་གདམས་ཁྱད་པར་ཅན་
འདི་ཡང་ཐོལ་བྱུང་རང་རྡོལ་ཁོ་ན་ལྟ་བུ་མ་ཡིན་པར་ཆོས་སྐུའི་སྟོན་པ་དཔལ་ཀུན་ཏུ་
བཟང་པོ་ནས་རྡོ་རྗེའི་ཚིག་དོན་བར་མ་ཆད་དུ་བྱུང་བ་པཎ་གྲུབ་ལྔ་བརྒྱའི་གཙུག་རྒྱན་
སློབ་དཔོན་ཆེན་པོ་བཱི་མ་ལ་མི་ཏྲས་ལེགས་པར་བཀྲོལ་བའི་མན་ངག་ཟབ་མོ་བརྒྱ་
དང་བཅུ་དགུ་སོགས་ཀྱི་བཅུད་དྲིལ་ཡང་ཟབ་སྙིང་གི་ཏི་ལ་ཀ་མཐར་ཐུག་པ་ཡིན་ནོ། །
ཞེས་སོ། །གཉིས་པ་ནི། འདས་རྗེས་འདི་ཐོག་མར་བཀའ་བསྡུ་མཛད་དུས་ཡེ་ཤེས་
ཀྱི་མཁའ་འགྲོ་མས་གུས་ཕྱག་མཛད་པ་སྟེ། དེའི་དོན་ནི། ཕྱོགས་དུས་ནམ་མཁའི་
མཐས་གཏུག་པའི་སྐྱེ་འགྲོ་མཆོག་དམན་བར་མ་ཐམས་ཅད་ཀྱི་སེམས་ཉིད་ནི་རྒྱུ་རྐྱེན་
གཞན་གང་ལའང་མ་ལྟོས་པར་ཡེ་ནས་རྣམ་པར་དག་ཅིང་ལྷུན་གྱིས་གྲུབ་པའི་རང་
བཞིན་ལྷན་སྐྱེས་ཀྱི་འོད་གསལ་རང་བྱུང་ཁྱབ་བརྡལ་ཆེན་པོ་སྐུ་གསུམ་རྒྱལ་བ་རབ་
འབྱམས་ཇི་སྙེད་ཅིག་བཞུགས་པའི་ངོ་བོ་ལས་ནམ་ཡང་མི་གཡོ་བར་སྣང་སྲིད་གཞིར་
བཞེངས་དག་པ་རབ་འབྱམས་ཡེ་ཤེས་ལྷའི་དཀྱིལ་འཁོར་གྱི་འཁོར་ལོ་འབྱམས་ཀླས་
པའི་ཚུལ་དུ་རང་ཆས་སུ་བཞུགས་པ་དེ་དག་རང་རིག་པ་སྐད་ཅིག་མའི་ངོ་བོར་དབྱེར་
-318 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
མེད་ཐིག་ལེ་ཉག་གཅིག་གི་ཚུལ་དུ་འུབ་ཆུབ་པ་ཉིད་རྟོགས་བྱའི་ཡུལ་དང་རྟོགས་བྱེད་
ཀྱི་ཡུལ་ཅན་ཐ་དད་པའི་མཚན་མ་རྡུལ་ཙམ་ཡང་མི་དམིགས་ཤིང་གནས་ལུགས་ཀྱི་
རང་ཞལ་མ་ནོར་ཇི་བཞིན་པ་མངོན་སུམ་དུ་རིག་པའི་ཚུལ་གྱིས་འདུད་པའོ། །
གཉིས་པ་གཞུང་དོན་མན་ངག་ཟབ་མོ་ཁྲིད་ཀྱི་ལུགས་སུ་བཤད་པ་ལ་གསུམ། བརྒྱུད་
པའི་ལོ་རྒྱུས་ཀྱི་སྒོ་ནས་ཆོས་དང་བླ་མ་ལ་ཡིད་ཆེས་ཀྱི་ངེས་ཤེས་བསྐྱེད་པ། མཆོག་
དབང་ཟབ་མོའི་སྒོ་ནས་སྣོད་ལྡན་གྱི་སློབ་མའི་རྒྱུད་མ་སྨིན་པ་སྨིན་པར་བྱེད་པ། ཐུན་
མོང་མ་ཡིན་པའི་གདམས་ངག་ཁྱད་པར་ཅན་གྱི་སྒོ་ནས་སྨིན་ཟིན་གྲོལ་བར་བྱེད་པའོ། །
དང་པོ་ལ་གཉིས། སྔོན་ཇི་ལྟར་བྱུང་ཚུལ་དང་ཕྱིས་ཇི་ལྟར་འབྱུང་ཚུལ་ལུང་བསྟན་
པའོ། །དང་པོ་ཆོས་སྐུའི་སྟོན་པ་གདོད་མའི་སངས་རྒྱས་དཔལ་ཀུན་ཏུ་བཟང་པོ་ནི་
གནས་འོག་མིན་ཆེན་པོ་ཆོས་དབྱིངས་མུ་མཐའ་བྲལ་བ་ན་ཐུགས་ཀ་དག་གཏིང་གསལ་
མི་རྟོག་ནམ་མཁའི་རྡོ་རྗེ་དེ་བཞིན་ཉིད་ཆེན་པོ་ལས་རང་སྣང་ཡེ་ཤེས་ཀྱི་རླུང་རིག་དྲི་
མ་མེད་པ་རང་ཤར་བ་ཉིད་ཡེ་ཤེས་རིག་པ་ཉིད་ཀྱིས་མངོན་དུ་མཛད་པས་གློ་བུར་གྱི་
དྲི་མ་ཞེས་བྱ་བ་སླར་གཏན་ནས་མི་སྐྱེ་བའི་ཆོས་ཅན་དུ་མ་སྤངས་ཡེ་ནས་རྣམ་པར་དག་
སྟེ་ངོ་བོ་སྟོང་པ་ཆོས་སྐུའི་ཡེ་ཤེས་རིགས་ཐམས་ཅད་ཀྱི་ཁྱབ་བདག་ཆེན་པོར་མངའ་
དབང་རྫོགས་པ་ལས་ནམ་ཡང་མ་གཡོས་བཞིན་དུ་རང་བཞིན་གསལ་བ་ལོངས་སྐུའི་
ཡེ་ཤེས་རང་སྣང་རང་གསལ་གྱི་སྐུ་དང་ཞིང་ཁམས་རྒྱ་མཚོ་མཐའ་ཡས་པ་དང་། དེ་
ལས་ས་བཅུའི་བྱང་སེམས་རྣམས་ཀྱི་ངོར་སྐུ་དང་ཞིང་ཁམས་ཀྱི་བཀོད་པ་མུ་མཐའ་
མེད་པ་ཡང་རྟག་པ་རྒྱུན་གྱི་འཁོར་ལོར་ངང་གིས་སྣང་ཞིང་། ཐུགས་རྗེ་ཀུན་ཁྱབ་སྤྲུལ་
སྐུའི་ཡེ་ཤེས་ཞིང་དག་པ་དང་མ་དག་པའི་ཚུལ་མཐའ་ཡས་པ་རྣམས་སུ་གང་ལ་གང་
འདུལ་གྱི་སྤྲུལ་པའི་སྐུ་གྲངས་མེད་དཔག་ཏུ་མེད་པ་རྒྱ་ཆེ་རྒྱུན་མི་ཆད་དུ་མ་ངེས་ཅིར་
ཡང་སྟོན་པས་གདུལ་བྱ་སྣ་ཚོགས་པའི་དོན་རྟག་ཁྱབ་ལྷུན་གྲུབ་ཀྱི་ཚུལ་དུ་མཛད་པ་
ཉིད་དོ། །ལོངས་སྐུའི་སྟོན་པ་ཐུགས་རྡོ་རྗེའི་རིགས་མཆོག་དཔལ་རྡོ་རྗེ་སེམས་དཔའ་
ལ་སྟོན་པ་ཀུན་བཟང་ཉིད་ཀྱིས་འོག་མིན་རྣམ་པར་དག་པའི་གནས་སུ་ཆོས་རྫོགས་
-319 -



གོ ད ་ པ ལྕེ་བཙུན་སྙིང་ཐིག ་ གོ
པ་ཆེན་པོ་བསམ་གྱིས་མི་ཁྱབ་པ་མངོན་སུམ་དུ་བསྟན་པའི་ཚུལ་གྱིས་སྟོན་འཁོར་
དགོངས་སྤྱོད་དབྱེར་མེད་པར་མཛད། རྡོར་སེམས་ཀྱིས་སྤྲུལ་བའི་སྐུ་མཆོག་རིག་འཛིན་
དགའ་རབ་རྡོ་རྗེ་ལ་གནང་། དེའི་འཁྲུངས་ཡུལ་ནུབ་ཕྱོགས་ཨོ་རྒྱན་གྱི་ཞིང༌། མིའི་
ཡབ་མེད་པར་ཕྱག་རྡོར་ཉིད་བྱ་ངང་སེར་གྱི་གཟུགས་སུ་བྱོན་ཏེ་ལྷའི་བུ་སེམས་ལྷག་
ཅན་གྱི་རིག་པ་ཧཱུཾ་ཡིག་དཀར་དམར་མདངས་ལྡན་གྱི་རྣམ་པས་ཡུམ་གྱི་ཐུགས་དབུས་
སུ་བཞག་པ་ལས་འཁྲུངས་པས་ན་དཔལ་གསང་བའི་བདག་པོའི་སྲས་སུ་གཏོགས།
དེས་སིང་ག་ལའི་བྲམ་ཟེའི་རིགས་སྲས་སློབ་དཔོན་འཇམ་དཔལ་བཤེས་གཉེན་ལ་
ངེས་གསང་རྫོགས་པ་ཆེན་པོའི་སྨིན་གྲོལ་ཡོངས་རྫོགས་དང་འདས་རྗེས་ཀྱི་གདམས་
ངག་ཚིག་གསུམ་གནད་བརྡེག་བཅས་གནང་། དེས་རྒྱ་ནག་ཁྱིམ་བདག་གི་རིགས་
སྲས་རིག་འཛིན་ཤྲཱི་སིང་ཧ་ལ་ཐེག་མཆོག་རྒྱལ་པོའི་སྨིན་གྲོལ་ཡོངས་རྫོགས་དང་འདས་
རྗེས་ཀྱི་མན་ངག་དགོངས་ཉམས་དྲུག་པ་བཅས་གནང་། དེས་རྒྱ་ནག་གདོལ་པའི་
རིགས་སྲས་ཛྙཱ་ན་སུ་ཏྲ་དང་ཁ་ཆེའི་ཁྱིམ་བདག་གི་རིགས་སྲས་པཎ་ཆེན་བཱི་མ་ལྷན་ཅིག་
ལ་རྫོགས་ཆེན་གསང་སྐོར་མན་ཆད་གནང་མཚམས་བི་མ་ཡུལ་གཞན་དུ་བྱོན་རྗེས་
ཛྙཱ་ན་སུ་ཏྲ་ལ་ཡང་གསང་བླ་མེད་ཀྱི་སྨིན་གྲོལ་ཡོངས་རྫོགས་དང་འདས་རྗེས་མན་
ངག་གཟེར་བུ་བདུན་པ་བཅས་གནང་། སླར་ཛྙཱ་ན་སུ་ཏྲ་ལས་བཱི་མས་ཡང་གསང་བླ་
མེད་ཡོངས་རྫོགས་དང་འདས་རྗེས་བཞག་ཐབས་བཞི་པ་བཅས་གསན་པ་གསུངས་
པས་དེ་ལྟར་ན་བརྒྱུད་པ་འདིར་ཡེ་ཤེས་མདོ་ཡོད་དགོས། བཱི་མའི་འཇའ་ལུས་རྡོ་རྗེའི་
སྐུ་ད་ལྟ་ཡང་བཞུགས་པས་འདས་རྗེས་མ་བྱུང་། འདིས་རྫོགས་པ་ཆེན་པོའི་ཆོས་གཏེར་
བོད་ཡུལ་དུ་མང་པོ་སྦས་པ། ཉང་བཀའ་གདམས་པ་ཏིང་འཛིན་བཟང་པོ། གནས་
བརྟན་ལྡང་མ་ལྷུན་རྒྱལ། སྤྲུལ་སྐུ་རྒྱལ་བ་ཞང་སྟོན་སོགས་ཀྱིས་ཅི་རིགས་བཏོན་ཟིན་
པའི་བརྒྱུད་པ་འདིར་འདྲེན་མི་དགོས་ཏེ། བཱི་མས་ལྕེ་བཙུན་ལ་དངོས་སུ་གནང་བའོ། །
སྟོན་པ་ཀུན་བཟང་རྡོར་སེམས་གཉིས་རྒྱལ་བ་དགོངས་བརྒྱུད་དངོས། རྡོར་སེམས་
ཀྱིས་དགའ་རབ་རྡོ་རྗེ་དགོངས་པས་བྱིན་གྱིས་བརླབས་པའི་དོན་བརྒྱུད། དེ་ནས་ཤྲཱི་
-320 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
མ་ཡིན་རིག་འཛིན་བརྡ་བརྒྱུད། དེས་ལྕེ་བཙུན་ལ་གནང་ཚུལ་སྔར་བཤད་པ་ལྟར་ལ་
ལྕེ་བཙུན་གྱི་འདས་རྗེས་མན་ངག་མཁའ་འགྲོས་སྤྱན་དྲངས་པ་ནི་སྙིང་ཐིག་ཆེན་མོ་
ལས་ཀྱང་གསལ་བས་སྐལ་ལྡན་ཡིད་ཆེས་པའི་གནས་སོ། །ཡང་དུས་གཞན་དུ་སློབ་
དཔོན་པདྨ་དང་བི་མས་ཤྲཱི་སེང་ཧ་དངོས་ལས་ཡང་གསང་བླ་མེད་གསན་པའི་ལོ་རྒྱུས་
ཚད་ལྡན་བཞུགས་པས་དེའི་དབང་དུ་མཛད་ན། རྗེ་འཇམ་མགོན་བླ་མས་གནང་བའི་
བརྒྱུད་འདེབས་ལྟར་རོ། །དེར་མ་ཟད་ཐིག་ལེ་གསང་རྫོགས་སུ་ཡང་ཀུན་བཟང་ནས་
བི་མའི་བར་གྱི་བླ་བརྒྱུད་གཞན་གང་ཡང་མ་གསུངས་པའི་རྒྱུ་མཚན་ནི་སྐུ་གསུམ་གྱིས་
བསྡུས་པའི་བདེ་བར་གཤེགས་པ་ཐམས་ཅད་ཀྱི་གཟུགས་ཀྱི་རྒྱལ་པོ་རྣམ་སྣང་། ཚོར་
བའི་རྒྱལ་པོ་རིན་འབྱུང༌། འདུ་ཤེས་ཀྱི་རྒྱལ་པོ་སྣང་མཐའ། འདུ་བྱེད་ཀྱི་རྒྱལ་པོ་
དོན་གྲུབ། རྣམ་པར་ཤེས་པའི་རྒྱལ་པོ་རྡོ་རྗེ་མི་བསྐྱོད་པ། དེ་དག་རྣམ་འགྱུར་གྱི་སྒོ་
ནས་ཁྲོ་ཚུལ་ཅན་དང༌། ཡུམ་དང་འཁོར་གྱི་རྣམ་རོལ་གྲངས་ལས་འདས་པ་རྣམས་
གཅིག་ཏུ་བསྡུས་པའི་ཡེ་ཤེས་ཀྱི་སྐུ་ནི་ཁྱབ་བདག་རིགས་དྲུག་པ་དཔལ་ཀུན་ཏུ་བཟང་
པོ་དངོས་ཡིན་ལ། དེའི་གོ་འཕང་དམ་པ་མངོན་དུ་བརྙེས་ཟིན་པའི་སྤྱི་དཔལ་ཆེན་པོ་
ཆེ་མཆོག་ཧེ་རུ་ཀ་ཉིད་རྣལ་འབྱོར་གྱི་དབང་ཕྱུག་སེང་ཧེ་ཤྭ་རའི་སྐུར་བཞེངས་པའི་གོང་
ན་བླ་མ་གཞན་ཞིག་མ་བཞག་ཀྱང་ཆོག་དགོས་པའི་དབང་དུ་མཛད་པའོ། །
གཉིས་པ་ནི། དུམ་བུ་དང་པོའི་མཐར་ལུང་ཇི་ལྟར་བསྟན་པ་ཐོག་ཏུ་བབ་སྟེ། སྙིགས་
མ་ལས་ཀྱང་ཆེར་སྙིགས་མའི་དུས་འདིར་ཐ་མལ་པ་ལས་ཆེས་ཐ་མལ་པའི་གང་ཟག་
མངོན་སུམ་ཚད་གྲུབ་སྐྱོན་གྱི་ཆ་ནི་སྒོ་ཀུན་ནས་ཆེར་རྒྱས་ཤིང་ཡོན་ཏན་གྱི་ཆ་ནི་སྒོ་
ཀུན་ནས་ཉག་ཕྲ་བ་བདག་ལྟ་བུ་ལ་ཡང་། རྒྱལ་བའི་མཛད་ཕྲིན་དུས་ལས་མི་ཡོལ་
བ་ཤིན་ཏུ་དབང་བཙན་པས། མཁའ་འགྲོའི་བརྡ་ཚིག་གིས་སེམས་རྒྱུད་གཏིང་ནས་
བསྐུལ་བའི་དུས་དེར་ནི་ཐ་མའི་སྣང་སེམས་འདི་དག་གནས་དག་གནས་འགྱུར་ཅི་བྱས་
ཀྱང་རྗེས་ཤུལ་ཙམ་ཡང་མ་ལུས་པ་གང་སོང་ཆ་མེད་རང་ཡལ་དུ་སོང་བའི་རང་མལ་
དུ་ཡེ་ཤེས་རིན་པོ་ཆེའི་འོད་ཁྱིམ་བལྟ་བས་ཆོག་མི་ཤེས་པ་ཞིག་ཏུ་ད་ལྟའི་རིག་པ་སྐད་
= 32 -



1 ལ།
ད་ ལྕེ ་བཙུན་སྙིང་ཐིག་དང་ རྗེ་
ཅིག་མ་འདི་ལྕེ་བཙུན་ཆེན་པོའི་སྐུ་གསུང་ཐུགས་རྡོ་རྗེར་ཧྲིལ་གྱིས་སོང་ནས། ཡེ་ཤེས་
དང༌། ལས་དང་། འཇིག་རྟེན་གྱི་མཁའ་འགྲོ་འདུས་པ་རྒྱ་མཚོ་རྣམས་ལ་སྨིན་གྲོལ་
ཡོངས་སུ་རྫོགས་པ་དོན་ནོར་འཁྲུལ་དང་ཚིག་ལྷག་ཆད་གང་གིས་ཀྱང་བསླད་མེད་པ་
ཡུད་ཙམ་གྱིས་ཤིན་ཏུ་གསལ་བར་བསྟན་པའི་གོ་སྐབས་བཟང་བོ་བྱུང༌། དེའི་རྗེས་
ཐོབ་ཏུ་སྒྱུ་མ་ལྟ་བུའི་ཡི་གེར་བྲིས་པ་མི་ལོ་བཅུ་གསུམ་བཅུ་བཞི་ཙམ་ལ་རང་གར་བཞག
དེ་ནས་རྒྱལ་བས་ལུང་ཟིན་བློ་གྲོས་མཐའ་ཡས་པའི་སྡེ་ལ་ཆོས་སྒོ་ཐོག་མར་ཕྱེས་པ་
ཡིན། དེ་ལྟར་ན་བདག་ཁོ་ན་མ་གཏོགས་པའི་རིག་འཛིན་ཆེན་པོ་གོང་མ་རྣམས་ནི་
གྲུབ་ཐོབ་ལས་ཀྱང་གྲུབ་ཐོབ་ཆེན་པོ་ཟག་མེད་འཇའ་ལུས་རྡོ་རྗེའི་སྐུ་བརྙེས་པ་ཤ་སྟག་
ཡིན་ལ། དེ་རྣམས་ཀྱིས་ཡང་ཡང་བྱིན་གྱིས་བརླབས་པའི་ཆོས་འདི་ནི་བཤད་ན་བཤད་
རིན་དང་བསྒོམ་ན་བསྒོམ་རིན་ཆོག་པ་ཞིག་ཡིན་པར་སེམས་སོ། །ཞེས་གསུངས། །
གཉིས་པ་ནི། སྟོན་པ་རྡོ་རྗེ་རྒྱལ་པོ་མཚན་ཉིད་དང་ལྡན་པས། ཆོས་ལ་མོས་ཤིང་ལམ་
འོག་མས་རྒྱུད་སྦྱོང་སྟོབས་ཀྱིས་ཐེག་མཆོག་རྒྱལ་པོའི་སྣོད་དུ་རུང་བའམ། དང་པོ་ཉིད་
ནས་དབང་རྣོན་གྱི་སྐལ་ལྡན་ཁ་ཅིག ཚེ་འདིའི་ཞེན་པ་ཆུང་ཞིང་སྙིང་པོའི་ཆོས་དང་
བླ་མ་ལ་ཁ་ཙམ་མིན་པའི་དད་འདུན་ཆེ་བ། དམ་ཚིག་སྲུང་བ་ལ་ངོ་ལྐོག་མེད་པ། ལྟ་
སྒོམ་གཟུགས་བརྙན་ཙམ་རེ་ཁ་ནས་སྒྲོགས་ཤིང་ལས་འབྲས་བསླུ་མེད་ཁྱད་གསོད་
བྱེད་པའི་ཟོག་པོ་བདུད་ཀྱིས་བསླུས་པ་ལྟ་བུ་མ་ཡིན་པར་བླ་མའི་བཀའ་བཞིན་དུ་སྒྲུབ་
ལ་གཞོལ་ནུས་པའི་སློབ་མ་ལ། གནས།དུས། ཡོ་བྱད་སོགས་ཆོ་གའི་ཡན་ལག་གཞུང་
བཞིན་དུ་ཚང་བའི་སྒོ་ནས་རིག་པ་རྩལ་གྱི་དབང་དང་སྙིང་པོའི་ཟབ་ཁྲིད་ཟུང་འཇུག་
གི་ཐབས་མཆོག་ངོ་མཚར་བས་རྗེས་སུ་བཟུང་སྟེ་སྨིན་གྲོལ་གཉིས་ཀའི་ས་བོན་དུས་
གཅིག་ལ་ལེགས་པར་འདེབས་ཤིང་མཐར་ཐུག་གི་འབྲས་བུ་མངོན་དུ་འགྱུར་ཐབས་
ཟབ་མོ་ཉིད་བརྒྱུད་ལྡན་བླ་མའི་ཕྱག་བཞེས་ལྟར་གནད་སྨིན་རེ་བྱ་བ་ཤིན་ཏུ་གལ་ཆེ།
དབང་གཞན་ལས་ལྷག་པའི་སོ་སོའི་སྐབས་དོན་ཡང་འདི་ལྟར། སྤྲོས་བཅས་བུམ་ཆུས་
བསྐུལ་ཏེ། རང་ལུས་དང་ཡུལ་སྣང་གདོས་བཅས་ཀྱི་སྣང་ཞེན་ཐམས་ཅད་རང་སར་
-322-



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཡལ། དྭངས་མ་འོད་ཕུང་གི་རྩ་འཁོར་ཡི་གེ་དང་བཅས་མངོན་དུ་སད། དེའི་དབང་
གིས་འཛིན་སེམས་ལས་རླུང་དང་བཅས་པ་མ་སྤངས་རང་གྲོལ་ལྷན་སྐྱེས་བདེ་ཆེན་གྱི་
ངོ་བོར་མངོན་སུམ་དུ་སྨིན་པའམ། སྨིན་རུང་གི་ནུས་པ་ཁྱད་པར་ཅན་རྒྱུད་ལ་བཞག
སྤྲོས་མེད་བླ་མའི་བྱང་སེམས་དྭངས་མ་མི་ཤིགས་པའི་བདུད་རྩིའི་ཟེགས་བཅུད།
རང་གི་འོད་ལུས་དེའི་སྤྱི་བོ་བདེ་ཆེན་གྱི་འཁོར་ལོར་རང་གནས་ཀྱི་ཐིག་ལེ་སྟོང་སྒྲོན་
ལ་སིམ། རང་དང་བླ་མ་དབྱེར་མི་ཕྱེད་པའི་རྡོ་རྗེའི་ཡེ་ཤེས་ཀྱི་དྭངས་བཅུད་ཆེར་འཕེལ་
བས་འོད་རྩའི་འཁོར་ལོ་རྣམས་དང་བ་སྤུའི་རྩེ་མོ་ཚུན་ཆད་ཁྲིགས་གེར་གང་། རིག་
པ་ཡེ་ཤེས་ཀྱི་རང་བཞིན་བདེ་གསལ་རྣམ་པར་མི་རྟོག་པའི་ཉམས་སྣང་བསམ་གྱིས་
མི་ཁྱབ་པའི་ངོ་བོར་ཡེ་ནས་རྫོགས་པ་ཉིད་མངོན་དུ་སད་པར་བྱས། དེའི་ངང་དུ་རང་
རྩལ་ཡེ་ཤེས་ཀྱི་རླུང་སྦྱོར་དང་བཅས་ཏེ་དྲག་ཏུ་གཅུན་པས་དྭངས་མའི་འོད་འདུས་རྩ་
ཡིག་རྣམས་དང་བཅས་པ་འོད་གསལ་རྣམ་པར་མི་རྟོག་པའི་དབྱིངས་ཆེན་པོར་རོ་གཅིག་
ཏུ་ངང་གིས་ཞུགས་ཤིང་ཐིམ་པས་མཚན་རྟོག་བཟང་ངན་གྱི་རྒྱུ་བ་ཕྲ་རགས་ཐམས་
ཅད་ལྷག་མེད་དབྱིངས་སུ་ནུབ། མ་བཅོས་ཡེ་གནས་ཀྱི་སྤྲོས་བྲལ་རྗེན་པ་ཉག་གཅིག་
ཏུ་སྨིན་ཅིང་གཏན་སྲིད་ཟིན་པའི་སྐལ་བ་ཅན་དུ་བྱས། ཤིན་ཏུ་སྤྲོས་མེད་ཀྱི་སྔོན་འགྲོ་
རྡོ་རྗེའི་ལུས་སྦྱོང་། ཧཱུྃ་གི་ངག་སྦྱོང་། དམིགས་མེད་ཀྱི་ངང་དུ་བཞག་ཅིང་དེ་ལས་ལྡང་
བ་སེམས་སྦྱོང་། འགྲོ་དྲུག་གི་རྣམ་པ་བློས་བླང་ཞིང་སྟོང་པའི་དབྱིངས་སུ་མཐར་སྐྱེལ་
ཏེ་ངལ་བསོ་བ་དེ་རྣམས་སོ་སོའི་གཞི་རྩ་གཅོད་ཐབས་དང༌། གཙོ་བོར་སེམས་ཀྱི་
གཞི་རྩ་གཅོད་ཐབས་ཀྱི་བྱེ་བྲག་ཡིན་ལ། ཐབས་དེས་སྒོ་གསུམ་བཟང་ངན་ཐམས་
ཅད་གཞི་མེད་རྩ་བྲལ་དུ་ཁོ་ཐག་ཆོད་ཚེ་གང་ལ་ཡང་རེ་དོག་མི་བྱ་བར་གཏད་མེད་
ཟང་ཐལ་གྱི་ངང་དུ་མ་བཅོས་རང་གར་བཞག དངོས་གཞི་འཛའ་ཤེལ་བསྟན་ཅིང་
དབང་ཚིག་བརྗོད་པ་ནི་རིག་པའི་ངོ་བོ་ཀ་དག་དང་རང་བཞིན་ལྷུན་གྲུབ་མཚོན་བྱེད་
ཀྱི་བརྡ་ཐབས་ཁྱད་པར་ཅན་ཡིན་ལ་དེས་མཚོན་ཏེ་བླ་མས་དགོངས་པ་གཏད་པའི་
མཐུས། མཚོན་བྱའམ་རྟོགས་བྱའི་དོན་གྱི་ངོ་བོ་ནི་སེམས་ཉིད་ངོ་བོ་སྟོང་ཞིང་བདག་
ངང་གིས་ཞུགས་སུ་ནུག། མ་བར་དུ་བྱས། ཐོན་
-323 -



1:|:༡༡ ལྕེ་བཙུན་སྙིང་ཐིག་ལས་མི་འཚོ་བ་
མེད་སྤྲོས་བྲལ་ཆེན་པོ་རང་བཞིན་ཡེ་ནས་ངང་གིས་གསལ་ཁྱབ་ཆེན་པོ། སྟོང་གསལ་
དེ་གཉིས་ནམ་ཡང་དབྱེར་མེད་ཟུང་འཇུག་ཆེན་པོ། དེ་དག་རང་རིག་པའི་བདག་ཉིད་
ལས་མ་འདས་པའི་ཚུལ། རབ་རིག་པས་སྐད་ཅིག་གིས་རྟོགས་པ། འབྲིང་རང་ཐོག་
ཏུ་ཉམས་མྱོང་བཟང་པོ་སྐྱེ་བ། ཐ་མས་ཀྱང་ལེགས་པར་གོ་བ་ནི། དབང་དོན་གྱི་ཡེ་
ཤེས་མེད་དུ་མི་རུང་བ་ཡིན། དེ་ནས་ལུས་གནད། མིག་གནད། རླུང་སེམས་ཀྱི་གནད་
གཟིར་ཞིང་། བླ་མས་ཧཱུྃ་གིས་རྒྱས་བཏབ་པས་ལྟ་དོན་དེར་མ་བཅོས་ངང་བསྒོམ་གྱི་
གཟེར་ཐེབས་ཏེ་ལམ་ལས་ཕྱིར་མི་ལྡོག་པའི་ཚུལ་གྱིས་སྐུ་གསུམ་མྱུར་དུ་ཐོབ་པའི་
སྐལ་པ་རྒྱུད་ལ་བཞག་པ་ཡིན། རབ་ཏུ་སྤྲོས་མེད་ཀྱི་སྔོན་འགྲོ་ལུས་གཅེར་བུར་བྱུང་
བ་ནི། སེམས་ཉིད་སྒྲིབ་གཡོགས་ཀྱི་ཤུན་པ་དང་ཕྲལ་ཏེ་དབྱིངས་རིག་རྗེན་ལ་ཕུད་
པའི་རྟེན་འབྲེལ་གྱི་སྒོ་དང་བརྡ་ཐབས་བསྟན་པ་ཡིན། སློབ་དཔོན་སྐྱིལ་ཀྲུང་མཉམ་
བཞག་དྲང་པོར་བཞུགས་པ་ནི། དུས་ནམ་ཡང་ལྟ་སྒོམ་ལམ་བྱེད་ཀྱི་སྐབས་སུ་ལུས་
གནད་དྲང་པོ་དང་མ་བྲལ་ན་ཉམས་རྟོགས་ཁྱད་པར་ཅན་ངང་གིས་སྐྱེའོ་ཞེས་བརྡ་
ཐབས་བསྟན་པ་ཡིན། བླ་མའི་ཐུགས་ཀར་ཨ་ཡིག་སྔོན་པོ་ལ་སློབ་མས་སེམས་གཏད་
པ་ནི། བླ་མའི་ཐུགས་རྡོ་རྗེ་མ་སྐྱེས་མི་འགྱུར་བ་དང་སློབ་མའི་སྒོ་གསུམ་དབྱེར་མེད་
རོ་གཅིག་ཏུ་འདྲེས་པའི་ཐབས་ཀྱི་སྒོ་བསྟན་པ་དང་རྟེན་འབྲེལ་མངོན་སུམ་དུ་བསྒྲིགས་
པ་ཡིན། བླ་མས་ཧཱུྃ་གསུམ་བརྗོད་པས་སློབ་མའི་རྒྱུད་ལ་ཡེ་ཤེས་གསུམ་ལྡན་གྱི་ངོ་
བོ་རྡོ་རྗེ་གསུམ་གྱི་གཟི་བྱིན་བཙན་ཐབས་སུ་དབབ་ཅིང་སློབ་མའི་སྒོ་གསུམ་ཕྲ་རགས་
ཐམས་ཅད་ཧཱུྃ་ཡིག་མཐིང་གའི་རྣམ་པར་ཧྲིལ་གྱིས་བསྡུས་ཏེ་ཕཊ་སྒྲ་དྲག་པོས་རང་
གནས་སྐུ་གསུམ་གྱི་དབྱིངས་སུ་སྐད་ཅིག་གིས་གཞུག་པའམ། དེ་ཙམ་མ་བྱུང་ན་སློབ་
མའི་སེམས་གཟུང་འཛིན་གྱི་འཁྲུལ་མདུད་ཐད་ཀར་བཅད་དེ། དེའི་མཐུས་ལུས་སེམས་
ཁམས་གསུམ་གྱི་སྐྱེ་གནས་ངན་པར་དབང་མེད་དུ་རྒྱུ་བའི་སྒྲིབ་སྐྱོན་བསལ་ཏེ་སྐུ་གསུམ་
གྱི་ཞིང་ཁམས་རྣམ་པར་དག་པར་གནས་སྤར་བའི་ཐབས་དང་རྟེན་འབྲེལ་ཡིན། དེའི་
ཚེ་སློབ་མའི་སེམས་སྟོང་གསལ་རིག་པའི་བདག་ཉིད་ཅན་དུ་མཐོང་བ་ན་དེའི་ངང་མ་
- 324 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
བོར་བར་སྟོང་པའི་ཡེ་ཤེས་ཁྲེགས་ཆོད་གསལ་བའི་ཡེ་ཤེས་ཐོད་རྒལ་གཉིས་ཀའང་
རང་རིག་པའི་སྙིང་པོ་ཅན་གྱི་རྟོགས་གོམས་བར་མ་ཆད་པ་ལ་བརྟེན་ནས་ཚེ་འདིར་
ནང་རང་གནས་གདོད་མའི་སྐུ་གསུམ་གྱི་ངོ་བོར་བཙན་ས་ཟིན་པའམ། འཆི་སྲིད་ཆོས་
སྐུ༑ བར་དོ་ལོངས་སྐུ། སྐྱེ་སྲིད་སྤྲུལ་སྐུ་གང་རུང་རང་སྣང་དུ་ངོ་ཤེས་རྩལ་རྫོགས་བརྟེན་
པ་ཐོབ་པའི་ཚུལ་གྱིས་སོ་སོའི་རང་གནས་ཟིན་པའམ། དེ་ལྟར་མ་བྱུང་ན་འབྲས་བུ་
མངོན་གྱུར་དུ་བཞུགས་པའི་སྐུ་གསུམ་ཞིང་ཁམས་རྒྱ་མཚོའི་བཀོད་པ་མུ་དང་མཐའ་
མེད་པའི་རྣམ་རོལ་དུ་མ་རོ་གཅིག་གི་ཚུལ་དུ་ད་ལྟ་ཕྱི་རོལ་ན་ཡོད་པ་དག་དང་། སློབ་
མ་སོགས་འགྲོ་བ་མཐའ་དག་གི་སེམས་ཉིད་སྟོང་གསལ་རིག་པའི་ངོ་བོར་གནས་པ་
རྣམས་ཡེ་ནས་ཤོག་འདྲེས་པའི་ཚུལ་ལས་མི་འདའ་བས་ཆོས་ཉིད་རོ་གཅིག་པའི་བདེན་
པ་དང་། གསང་སྔགས་ཟབ་མོའི་ཆོས་དང་བླ་མའི་བྱིན་རླབས་དང་ལྡན་པའི་ཐབས་
ཁྱད་པར་ཅན་གྱིས་མཚམས་སྦྱར་བའི་རྟེན་འབྲེལ་གྱི་བདེན་པ་བསླུ་བ་མེད་པའི་མཐུས་
སྐྱེ་བ་འདིའི་འོག་གམ་གཞན་དུ་ཡང་རུང་སྟེ་རྣམ་པར་དག་པའི་ཞིང་དེ་དག་ཏུ་ངེས་
པར་སྐྱེ་བའི་སྒོར་བཅུག་པ་ཡིན། དངོས་གཞི་ལུས་བཞུགས་སྟངས་གསུམ། ངག་རླུང་
འབྱུང་འཇུག་དལ་བ། རྒྱང་ཞགས་གཟིགས་སྟངས་གསུམ། སེམས་ཕྱི་ནང་གི་དབྱིངས་
རིག་དབྱེར་མེད་ཀྱི་ངང་དུ་མཉམ་པར་འཇོག་སྐབས་དེར། བླ་མས་རྡོ་རྗེའི་ཚིག་གིས་
ངོ་སྤྲད་ཅིང་ལུང་བསྟན་རྒྱས་བཏབ་དང་བཅས་པ་གནང་བའི་མཐུས། རླུང་སེམས་
ཀྱི་དྲི་མས་མ་བསླད་པའི་སེམས་ཉིད་གཉུག་མའི་སྐུ་དང་ཡེ་ཤེས་ཀྱི་རང་ཞལ་རྗེན་ཅེར་
གྱི་ཚུལ་དུ་རང་བྱུང་རིག་པའི་ཡེ་ཤེས་དང་དྭངས་མའི་དབང་ཡུལ་དུའང་མ་ནོར་མངོན་
སུམ་དུ་མཐོང་བ་སོགས་སྣང་བཞིའི་ལམ་གྱི་རིམ་པ་གང་ཟག་སོ་སོའི་བློ་རིམ་དང་
རྗེས་སུ་མཐུན་པའི་སྒོ་ནས་བསྒྲོད་པ་མཐར་ཕྱིན་ཏེ་ནང་གསལ་གདོད་མའི་དབྱིངས་
སུ་གཏན་སྲིད་ཟིན་བྱེད་ཀྱི་ཐབས་མཆོག་བླ་ན་མེད་པ་བསྟན་པ་ཡིན། མཐའ་བརྟན་
བླ་མའི་སྐུ་དང་། དབྱངས་གསལ་དཀར་དམར་གྱི་ཕྲེང་བ། ཨ་ཡིག་མཐིང་ག འོད་
ལྔའི་གོང་བུ་རྣམས་སྐུའི་གནས་སོ་སོ་ནས་ཐོན་ཏེ་སློབ་མའི་གནས་སོ་སོར་བསྟིམ་པ་
• 325 -



ནི། རྒྱལ་བ་རྣམས་དང་བླ་མའི་མི་ཕྱེད་རྡོ་རྗེ་གསུམ་དབྱེར་མེད་ཡེ་ཤེས་རྡོ་རྗེ་དང་
བཅས་པའི་ཕྱག་རྒྱས་ཐེབས་པས། གདོན་མི་ཟ་བར་འཚང་རྒྱ་བའི་སྐལ་པ་ཅན་དུ་
བྱས་པ་ཡིན། སྤྱིར་རིག་རྩལ་དབང་མཆོག་རྒྱལ་པོའི་ཁྱད་ཆོས་མཐའ་ཡས་པའི་སྙིང་
པོ་སྐབས་འདིར་ཡང་དེ་ཙམ་རེ་ངེས་པར་ཤེས་དགོས་སོ། །
གསུམ་པ་ལ་གསུམ། གདམས་པ་ཟབ་མོའི་སྔོན་འགྲོ་དངོས་གཞི། རྗེས་ཀྱི་ཁྲིད་རིམ་
མོ། །སྔོན་འགྲོ་ལའང་གསུམ། རྒྱུད་སྣོད་རུང་དུ་བྱ་བ་ཐུན་གྱི་སྔོན་འགྲོ། ཐུན་མོང་
གི་སྔོན་འགྲོ་བློ་སྦྱོང་རྣམ་པ་བདུན། ཁྱད་པར་གྱི་སྔོན་འགྲོ་བསགས་སྦྱོང་ཐུན་མོང་
མ་ཡིན་ལྔའོ། །དང་པོ་ཐུན་གྱི་སྔོན་འགྲོ་ལའང་གསུམ། དབེན་གནས་བརྟེན་ཚུལ་སྒོ་
གསུམ་རྣལ་དབབ། བླ་མ་ལ་གསོལ་འདེབས་སོ། །དང་པོ་ནི། སྟོན་མཆོག་ཤཱཀྱའི་
རྒྱལ་པོའི་གདུལ་ཞིང་འཕགས་པ་སྤྱན་རས་གཟིགས་ཀྱི་ཞིང་མཆོག དཔའ་བོ་མཁའ་
འགྲོ་ངང་གིས་འདུ་བའི་གནས་ཉི་ཤུ་རྩ་བཞི་པོ་ནང་རྡོ་རྗེའི་ལུས་ཀྱི་བཀོད་པ་དང་སྦྱར་
ཏེ་མཚོན་ན་གསང་གནས་བདེ་སྐྱོང་གི་འཁོར་ལོ་ཞེས་ཟག་བཅས་ཟག་མེད་ཀྱི་བདེ་
ཆེན་བཙན་ཐབས་སུ་འདྲེན་ནུས་པའི་གནས་ཁྱད་པར་ཅན་བོད་ཁམས་མཐའ་དབུས་
ཐམས་ཅད་ཡིན་པ་ལ་ཡིན་པར་ཤེས་པའི་དག་སྣང་དང་བཅས་ཏེ་སྒྲུབ་པའི་འགལ་
རྐྱེན་ཆུང་ཞིང་མཐུན་རྐྱེན་འབྱོར་བའི་ས་ཕྱོགས། དུར་ཁྲོད། རི་རྩེ། གངས་ལྟོང་།
མཚོ་གླིང་། ནགས་འདབས་སོགས། དགྲ་རྐུན་སོགས་མི་ཡི་རྒྱུ་འགྲུལ་མེད་ཅིང་ཉམས་
ལེན་འཕེལ་བའི་གནས་ངེས་མེད་དམ། ཆོས་མཐུན་གྱི་གནས་གཅིག་ཏུའང་རུང་སྟེ་
རྣམ་གཡེང་གི་རྐྱེན་དང་བྲལ་བ་གཙོ་བོར་བཟུང་ཞིང་། དེར་གཅིག་པའམ་གྲོགས་
ཆོས་མཐུན་དང་བཅས་ཏེ་ཇི་སྲིད་འཚོ་བའི་བར་དུ་བསྟན་དགོས་སོ། ། ། ། ། །
གཉིས་པ་ནི། གནས་ཇི་ཙམ་དབེན་རུང་སྒོ་གསུམ་བག་མེད་ཀྱི་ལེ་ལོ་རྣམ་གཡེང་ཉི་
ཚེ་བ་རྒྱུན་ཆགས་རེས་དུས་འདའ་བ་དང་། ལྐོག་ཏུ་བསམ་སྤྱོད་ངན་པ་བྱས་ནི་རང་
ཞེ་རང་ལ་ཁྲེལ་ཞིང་ཉེས་དམིགས་ལྷག་པར་ཆེ་བས་དུས་རྟག་ཏུ་དྲན་ཤེས་བག་ཡོད་
བརྟན་པོས་སྒྲུབ་ཚུགས་དོན་ལྡན་རེ་ཟིན་ཐབས་སུ་ཐ་མལ་གྱི་བསམ་སྤྱོད་ལྟར་སྣང་
-326 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
གི་ཆོས་ཚུལ་དང་བཅས་པའི་མཚམས་དམ་དུ་བཅད། ལྟོ་གོས་དང་གཉིད་ཚད་ལ་ཕབ།
རིག་པ་ཧུར་བཏོན་ཏེ། སྟན་བདེ་བ་ལ་བསམ་གཏན་གྱི་སྤྱོད་ལམ་ཁྱད་པར་ཅན་དང་
ལྡན་པས་རྟག་ཏུ་འདུག་ཚུགས་པར་བྱས་ཏེ། ལུས་རྣལ་དུ་དབབ། རང་གཞན་གྱི་ཚེ་
རབས་ཐོག་མེད་ནས་བསགས་པའི་ཉེས་ལྟུང་ཐམས་ཅད་དང་། ཁྱད་པར་དུ་ལམ་
ཟབ་མོ་ཉམས་སུ་ལེན་པའི་གེགས་དང་བར་དུ་གཅོད་པའི་རྐྱེན་བཟང་ངན་ཐམས་ཅད་
ལྷག་མེད་རང་སར་དག་པར་བསྒོམས་ལ། རླུང་རོ་ལན་གསུམ་མམ་དགུ་ཕྲུགས་སུ་
བསལ་ནས་དབུགས་ཕྱི་ནང་གི་རྒྱུ་བ་མི་ཚོར་ཙམ་དུ་དལ་བ་ལ་བསླབས་པས་ངག་རྣལ་
དུ་དབབ། རྣམ་རྟོག་བཟང་ངན་བར་མ་གཞན་ཐམས་ཅད་བློས་བཏང་སྟེ། རང་གཞན་
མཁའ་མཉམ་གྱི་ལུས་ཅན་མ་ལུས་པའི་སེམས་ཀྱི་རང་བཞིན་ཡེ་སངས་རྒྱས་པ་ཡིན་
གསུངས་ནའང་། མ་རྟོགས་རང་འཁྲུལ་ཁོ་ནའི་གཞན་དབང་གིས་མེད་སྣང་རྨི་ལམ་
ལྟ་བུའི་སྡུག་བསྔལ་གསུམ་གྱི་རྒྱུ་འབྲས་དུ་མ་ཞིག་ལ་རྟག་ཏུ་ལོངས་སྤྱོད་པ་འདི་ཀྱེ་
མའོ། །ད་ནི་འདི་ལས་ཐར་བའི་ཐབས་མྱུར་འབད་དགོས་སོ་སྙམ་དུ་ཐར་འདོད་ཀྱི་
བློ་ཡང་ཡང་བསྒོམ། བདག་དྲིན་གྱིས་དུས་གསུམ་དུ་སྐྱོང་མཁན་མ་གྱུར་སེམས་ཅན་
རྣམས་སྡུག་བསྔལ་རྒྱུ་འབྲས་རྒྱ་ཆེ་ཞིང་མུ་མེད་པས་དབང་མེད་རྟག་ཏུ་མནར་བ་འདི་
དག་ལྷག་པར་སྙིང་རེ་རྗེ་སྙམ་པའི་བློ་དྲག་པོ་ཤས་མི་བཟོད་པ་ལྟ་བུ་ཡང་ཡང་བསྒོམ།
སྙིང་རྗེའོ་བསམ་པ་ཁོ་ནས་མི་ཆོག་པས་སྡུག་བསྔལ་རྒྱུ་འབྲས་ལྷག་མེད་དུ་བསལ་ནས་
རང་གནས་སྐུ་དང་ཡེ་ཤེས་ཆེན་པོ་ལ་བདག་ཁོ་ནས་དགོད་པར་བྱའོ་སྙམ་དུ་གཞན་
ཕན་ལྷག་པའི་བསམ་པ་བྱང་ཆུབ་མཆོག་གི་སེམས་རིན་པོ་ཆེ་རྩེ་གཅིག་ཏུ་ཡང་ཡང་
བསྒོམ། གཞན་དོན་རྣམ་མཁྱེན་གྱི་གོ་འཕང་དེའང་རྒྱུ་མེད་རྐྱེན་མེད་ལས་འབྱུང་མི་
སྲིད་མོད། རྒྱུ་རྐྱེན་བླ་ན་མེད་པའི་མྱུར་ལམ་མཐར་ཐུག་པ་འོད་གསལ་རྫོགས་པ་
ཆེན་པོའི་མན་ངག་གི་སྙིང་པོ་ཆོས་པ་ཕལ་གྱིས་རྙེད་དཀའ་བ་འདི་ལྟ་བུ་བླ་མའི་བཀའ་
དང་མན་ངག་གི་གཞུང་བཞིན་དུ་ཉམས་སུ་བླང་ཞིང་ཉམས་ལེན་མཐར་དབྱུང་བར་
བགྱིའོ་སྙམ་དུ་སྒྲུབ་བྱ་སྐབས་སུ་བབ་པའི་ཆོས་དང་ཆོས་སྟོན་པའི་བླ་མ་ལ་ཡིད་ཆེས་
མི་བཟོད་པ་ལྟ་བུ་ཡ་
རང་གནས་སྒྲ་དང་ནས་མི་ཆོག་པས་སྟག་
- 327 -



2 ) ངོས ད དེ་ལྕེ་བཙུན་སྙིང་ཐིག ་ནི་ཤིནཏད་ཀྱི་ཆོ་ག་གན་ན་བླ་
ཀྱི་དད་མོས་ཁ་ཙམ་མིན་པ་རེ་སྙིང་ཁོང་རུས་པའི་གཏིང་ནས་བསྒོམ་པས་སེམས་རྣལ་
དུ་དབབ་པར་བྱའོ། །
གསུམ་པ་ནི། སྐད་ཅིག་གིས་སྣང་སྲིད་རྣམ་དག་འོག་མིན་གྱི་ཞིང་ཁམས་ཆེན་པོ་ཀུན་
བཟང་མཆོད་སྤྲིན་རྒྱ་མཚོ་དང་བཅས་པ་འབྱམས་ཀླས་པའི་དབུས་སུ་དྲིན་ཆེན་རྩ་བའི་
བླ་མ་ཉིད་སྐུ་རྡོ་རྗེ་མཚན་དཔེའི་གཟི་བྱིན་གྱིས་སྣང་སྲིད་ཐམས་ཅད་ཟིལ་གྱིས་ནོན་
པ༑ གསུང་རྡོ་རྗེ་ཚངས་པའི་དབྱངས་ཀྱིས་ཟབ་རྒྱས་ཆོས་ཀྱི་སྒོ་མཐའ་ཡས་པ་བསྟན་
པ༑ ཐུགས་རྡོ་རྗེ་མཁྱེན་བརྩེ་ནུས་སྟོབས་བསམ་གྱིས་མི་ཁྱབ་པའི་ཡེ་ཤེས་ཀྱི་གཟིགས་
པས་བདག་སོགས་སེམས་ཅན་ཐམས་ཅད་ནམ་ཡང་འབྲལ་མེད་རྗེས་སུ་འཛིན་པ།
སྐུ་གསུམ་གྱི་རྒྱལ་བ་རབ་འབྱམས་གཅིག་ཏུ་འདུས་པའི་ངོ་བོར་མངོན་སུམ་བཞིན་
དུ་བཀྲ་ལམ་མེར་བཞུགས་པ་ཉིད་ལ། བདག་སོགས་བྱང་ཆུབ་སྙིང་པོའི་བར་དུ་ཅི་
མཛད་ཁྱེད་ཁོ་ནས་མཁྱེན་ནོ། །སྐྱབས་དང་རེ་ལྟོས་གཞན་ནི་ཐ་ན་རྨི་ལམ་ཙམ་དུའང་
མེད་དོ་སྙམ་དུ་བློ་སྣ་གཞན་རང་འགགས་སུ་འགྲོ་བ་ཙམ་གྱི་མོས་གུས་གདུང་ཤུགས་
དྲག་པོའི་སྒོ་ནས་བསྒོམ་ཐབས་གསོལ་འདེབས་ངག་འདོན་ལྟར་བརྗོད་ཅིང་གསོལ་
བ་ཕུར་ཚུགས་སུ་བཏབ་མཐར་དགྱེས་ཤིང་བརྩེ་བ་ཆེན་པོས་རང་ལ་ཐིམ་པས་བླ་མའི་
རྡོ་རྗེ་གསུམ་དང་རང་གི་སྒོ་གསུམ་རོ་གཅིག་ཏུ་འདྲེས་པར་བསམ་ལ་རང་སེམས་བཟོ་
བཅོས་མེད་པར་ཅི་གནས་སུ་བཞག འདི་དག་ཉམས་ལེན་ཕྱི་མ་ཐམས་ཅད་ཀྱི་གཞི་
འཛིན་ནམ་ཡང་གལ་ཆེ་བའོ། ། དེ་ཀ:: 1:|: : ཨུར
གཉིས་པ་སྐབས་འདི་ཙམ་ཁོ་ནར་མ་ཚད་ཆོས་པ་ཐམས་ཅད་ཀྱི་སྤྱི་ནོར་མེད་དུ་མི་རུང་
བའི་བློ་སྦྱོང་གི་ཐབས་ཟབ་མོ་བདུན་གྱི་དང་པོ་མི་རྟག་པ་བསྒོམ་པ་ནི། འདི་ལྟར་སོ་
སོའི་རྒྱུ་རྐྱེན་སྣ་ཚོགས་གློ་བུར་དུ་འདུས་པའི་དབང་གིས་སྔར་མེད་གསར་དུ་ཡོད་པར་
བྱས་པའི་སྣོད་བཅུད་གཉིས་བསྡུས་ཀྱི་ཆོས་ཇི་ལྟར་སྣང་ཞིང་སྲིད་ཚད་ཐམས་ཅད་རང་
གྲུབ་ཟིན་པའི་དུས་སྐད་ཅིག་གཉིས་པ་ཕན་ཆོད་འདུག་དབང་མེད་པར་འཇིག་ཅིང་
སླར་ཡང་རིགས་འདྲ་ཕྱི་མར་རེ་རྒྱུན་ཆགས་སུ་སྐྱེ་བའི་སྔ་ཕྱི་སྐྱེ་འཇིག་གི་བར་མཚམས་
-328 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
རང་འབྲས་མི་མངོན་པ་ཙམ་དུ་འཕོ་འགྱུར་སླ་བས་དེ་ལ་རྟག་པ་དང་བརྟན་པ་ཅི་ཡོད།
དེས་ན། གནས། ལུས། ལོངས་སྤྱོད། ཚེ་སྲོག་དང་བཅས་པ་སུ་ལ་ཅི་ཡོད་ཚད་ཐམས་
ཅད་མི་རྟག་པའི་རང་བཞིན་ཁོ་ན་ལས་མ་འདས་ཤིང༌། འཛམ་གླིང་གི་མི་རྣམས་ཚེ་
ཚད་མ་ངེས་པ་དང་། སྙིགས་དུས་འདིར་ཚེ་ཐུང་ནད་མང་སོགས་ཀྱིས་ལྷག་པར་མནར་
བས་མྱུར་དུ་འཆི་ངེས་ཡིན་ཏེ། དཔེར་ན་ཆུའི་ལྦུ་བ་རླུང་གིས་བཏབ་བཞིན་པ་དང་འདྲ་
ཚུལ་སྙིང་ཐག་པ་ནས་ཡང་ཡང་བསྒོམ་ལ་རྟག་འཛིན་གྱི་བློ་ངན་སྨྱོན་པའི་སེམས་འདྲ་
བ་འདི་ལས་གོ་ལྡོག་སྟེ་མི་རྟག་པ་ཡིན་པ་ལ་ཡིན་པར་ཤེས་པའི་བློ་བཅོས་མིན་རྒྱུན་
ཆགས་རེ་མ་བྱུང་གི་བར་དུ་ཐུན་དང་ཐུན་མཚམས་སུ་ཀུན་ལ་འབྲལ་མེད་ཀྱི་ཚུལ་དུ་
ཡང་ཡང་བསམ་ཞིང་དམ་པའི་ཆོས་བསྒྲུབ་པ་ལ་ཕྱི་བཤོལ་དང་ལེ་ལོ་ཅུང་ཟད་ཙམ་
ཡང་མི་འཆོར་བའི་ཐབས་ལ་སྒོ་ཀུན་ནས་འབད་པར་བྱའོ། ། ། །
གཉིས་པ་འཁོར་བའི་བདེ་བ་ཡོང་མི་བདེ་བ་འབྱུང་བའི་རྒྱུ་ཡིན་ཚུལ་བསྒོམ་པ་ནི། འདི་
ལྟར་སྔོན་བསགས་ཟག་བཅས་ཀྱི་དགེ་འབྲས་མངོན་མཐོའི་བདེ་བ་ཡིད་དུ་འོང་འོང་
ལྟར་སྣང་བ་རེ་ལ་ཞེན་ཅིང་ཆགས་པའི་དབང་གིས་ཚེ་འདི་བློས་མི་ཐོང་། བདེ་བ་དོན་
གཉེར་གྱི་བསམ་སྤྱོད་ཁོ་ནས་གཡེངས་པས་དམ་པའི་ཆོས་གང་ཡང་མི་འགྲུབ། དགྲ་
འདུལ་གཉེན་སྐྱོང་སོགས་ལ་དུས་རྟག་ཏུ་འབད་པའི་ཞོར་འབྱུང་རེ་ཚུན་ཆད་དུ་སྡིག་
པ་ངན་པ་དུ་མ་རེ་བསགས་པའི་འབྲས་བུ་ཚེ་འདིར་མི་བདེ་བའི་རྣམ་པ་མང་ཞིང་ཕྱི་
མ་ངན་སོང་གི་སྡུག་བསྔལ་དྲག་པོ་མི་འདོད་བཞིན་དུ་མྱོང་དགོས་པར་འགྱུར་བས་ན།།
འཁོར་བའི་བདེ་སྐྱིད་གློ་བུར་བ་འདི་ཇི་ཙམ་ཆེ་བ་དེ་ཙམ་དུ་ཆོས་པ་རྣམས་ཕུང་བྱེད་
ཀྱི་བསླུ་བྲིད་ཤིན་ཏུ་མ་རུང་བ་ཚབས་ཆེན་ཞིག་ཡིན་ཏེ། དཔེར་ན་ཁ་དོག་མཛེས་ཤིང་
དྲི་རོ་བཟང་བའི་དུག་དང༌། དུག་འདྲེས་པའི་བཟའ་བཏུང་ཞིམ་པོས་བསླུས་ཏེ་ཟོས་
ན་དེའི་འབྲས་བུ་དུག་གི་གཟེར་ནད་ངན་པ་དབང་མེད་དུ་མྱོང་དགོས་པ་བྱུང་ཚེ་འགྱོད་
ཀྱང་བཅོས་ཐབས་དཀའ་བ་ལྟ་བུ་ཡིན་པར་ཤེས་ནས། བསླུ་བྲིད་ཚེ་འདིའི་བདེ་བ་
ལ་ཆགས་ཞེན་མ་ཆོད་ན་རང་དང་གང་འབྲེལ་ཚུན་ཆད་ལ་སྡུག་བསྔལ་བཟོད་དཀའ་
• 329



1:22:16 དོན་ འི ་བབ་པ་དེ་ལྕེ་བཙུན་སྙིང་ཐིག མ་དག་ པའི་
བ་རེ་ངང་གིས་འབྱུང་ཚུལ་ལེགས་པར་བསྒོམ་ཞིང་བློ་སྣ་ཚེ་འདིའི་འདོད་ཞེན་ལས་
བཟློག་སྟེ། དམ་པའི་ཆོས་ཕྱོགས་སུ་བློ་རྩེ་གཏད་ཐབས་རེ་ལ་སྒོ་ཀུན་ནས་འབད་
པར་བྱའོ། །་་་་་་
གསུམ་པ་འཁོར་བའི་མཐུན་རྐྱེན་ལ་སུས་ཇི་ཙམ་འབད་ཀྱང་ཟིན་དུས་མེད་ཚུལ་བསྒོམ་
པ་ནི། འདི་ལྟར་འཁོར་བའི་སྐྱེ་འགྲོ་མཆོག་དམན་ཐམས་ཅད་ཀྱིས་སོ་སོའི་ལུས་སེམས་
བདེ་ཐབས་སུ་མཐུན་རྐྱེན་གྱི་ཡོ་བྱད་རྣམ་པ་སྣ་ཚོགས་རེ་འབད་པ་དུ་མའི་སྒོ་ནས་རྩོལ་
སྒྲུབ་བྱེད་མོད་སྔོན་བསགས་དམན་ན་གང་ཡང་འབྱོར་དཀའ་ཟག་བཅས་ཀྱི་དགེ་འབྲས་
ཕྲན་བུ་རེ་འབྱོར་ཞིང་ཇི་ཙམ་ལོངས་སྤྱོད་ན་ཡང་ཅུང་ཟད་སོང་རྗེས་རང་སར་ཡལ་བ་
ལྟར་གྱུར་ཚེ་སླར་ཡང་འདོད་སྲེད་སྔར་བཞིན་ཆེས་ཆེར་འཕེལ་བས་ལུས་སེམས་གདུང་
ཞིང་ངལ་བ་དུ་མས་ཡང་ཡང་འབད་རྩོལ་རྫོགས་དུས་མེད་པ་ཞིག་བྱེད་དགོས་རྒྱུ་མ་
གཏོགས་ལེགས་པར་ཡོངས་སུ་ཟིན་དུས་ནི་ནམ་ཡང་མེད་པ་སྟེ། དཔེར་ན་རི་དྭགས་
སྐོམ་པས་གདུང་ཚེ་སྨིག་རྒྱུ་ལ་ཆུར་འཁྲུལ་ནས་དེ་རྗེས་བསྙོགས་པ་དང་ངེས་པར་འདྲ་
ཚུལ་ཞིབ་ཏུ་བསྒོམས་ནས་འཚོ་བ་ཆོས་མཐུན་རེས་ཆོག་ཤེས་པའི་ཐབས་ལ་སྙིང་ནས་
འབད་པར་བྱའོ། ། R7 ད་ལོ་
ཡོད་ པ་ ཏིལ་
བཞི་པ་མི་ཆོས་ཀྱི་བྱ་བཞག་ལྟར་སྣང་བཟང་ངན་ཐམས་ཅད་དོན་མེད་ཚུལ་བསྒོམ་
པ་ནི། འདི་ལྟར་ཚེ་འདིའི་བདེ་སྡུག ལེགས་ཉེས། དར་རྒུད། མཐོ་དམན། ཕྱུག་དབུལ་
སོགས་བཟང་ངན་གང་ཉམས་སུ་མྱོང་ཚད་གསོན་དུས་ནས་སྔ་མ་སྔ་མ་རྣམས་དྲན་པའི་
ཡུལ་ཙམ་ལས་མེད། འཆི་དུས་སུ་ལས་དགེ་སྡིག་གི་རྣམ་སྨིན་ཁོ་ན་མ་གཏོགས་རྗེས་
སུ་འབྲང་ཞིང་ཕན་གནོད་བྱེད་མཁན་སུ་ཡང་མེད་པས་སྐབས་རེའི་བདེ་སྡུག་གང་བྱུང་
དེས་རྣམ་པ་ཀུན་ཏུ་ཕྱི་མཐར་འཁྱོལ་བའི་སྙིང་པོ་དང་དོན་འབྲས་ནི་རྡུལ་ཙམ་ཡང་མེད་
པ་སྟེ་དཔེར་ན་གཉིད་ཐུན་རེའི་སྐབས་སུ་རྨི་ལམ་བཟང་ངན་རེ་གློ་བུར་དུ་བྱུང་བ་དང་
འདྲ་ངེས་ཡིན་ཚུལ་ཡང་ཡང་བསྒོམས་ནས་ལྟར་སྣང་གི་བདེ་སྡུག་གང་ལའང་བླང་དོར་
གྱི་འབད་རྩོལ་དང་རེ་དོག་གི་ཉེར་ལེན་མི་བྱེད་པར་གང་བྱུང་དེས་ཆོག་གི་རོ་སྙོམས་
-330 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
རེ་ལ་བློ་གཞོལ་བ་ཤིན་ཏུ་གལ་ཆེ། མདོར་ན་འཁོར་བའི་བདེ་སྐྱིད་དང༌། དེའི་ཡོ་བྱད་
རྣམས་དང་། བཟང་ངན་གྱི་སྣང་བ་ཡུད་ཙམ་རེ་འདི་དག་ལ་ཞེན་ཆགས་ཤོར་བའི་
ཉེས་དམིགས་རྣམས་ཡང་ཡང་བསྒོམས་ནས་རང་དེ་ལས་བློ་ལྡོག་ཐབས་དང་། གཞན་
བློ་དེ་ལས་སྒྲོལ་འདོད་ཀྱི་བསམ་པ་རྣམ་པར་དག་པ་བཅོས་མིན་རེ་རྒྱུད་དང་འདྲེས་
ངེས་བྱ་བ་ནི་དམ་པའི་ཆོས་ཐམས་ཅད་ཀྱི་རྩ་བ་ཡིན་པས་ཡང་ཡང་འབད་དགོས་སོ། །
ལྔ་པ་ཐར་པའི་ཕན་ཡོན་བསྒོམ་པ་ནི། འདི་ལྟར་ཐར་པའི་ལམ་ཡང་དག་པ་མཐར་
ཕྱིན་པའི་འབྲས་བུ་ཉན་རང་དགྲ་བཅོམ་པའི་གོ་འཕང་རིན་པོ་ཆེ་ཐོབ་ན་འཁོར་བའི་
སྡུག་བསྔལ་རྒྱུ་དང་བཅས་པ་ལས་གཏན་དུ་གྲོལ་ནས་ཞི་བདེའི་ཡོན་ཏན་ཕུན་སུམ་
ཚོགས་པ་མངོན་དུ་མཛད་ཟིན་པས་ན་སླར་སྡུག་བསྔལ་འཁོར་བའི་འདམ་འདིར་ནམ་
ཡང་མི་ལྡོག་སྟེ། དཔེར་ན་འབྲུམ་ནད་བྱུང་བའི་སྐྱེས་བུའི་ལུས་རྟེན་དེར་འབྲུམ་ནད་
དེས་ན་མི་སྲིད་པ་བཞིན་ནོ། །ཁྱད་པར་དུ་ཐེག་ཆེན་གྱི་ལམ་ཚུལ་བཞིན་དུ་བསྒོམ་
པའི་འབྲས་བུ་མཐར་ཐུག་པ་ནི་ཞི་བདེ་དེ་ལས་ཀྱང་ཆེས་ཁྱད་དུ་འཕགས་པ། ཐར་
པ་དམ་པའམ་ཐར་པའི་མཆོག་བླ་ན་མེད་པ་རྣམ་མཁྱེན་གྱི་གོ་འཕང་རིན་པོ་ཆེ་ཡིད་
བཞིན་དབང་གི་རྒྱལ་པོའི་མཆོག་ལྟ་བུ་ཡིན་ལ། དེ་ནི་སྲིད་ཞིའི་མཐའ་གཉིས་ཀའི་
རྒྱུ་དང་བཅས་པ་ལས་རབ་ཏུ་འདས་ཤིང་དོན་གཉིས་བླ་ན་མེད་པ་ལ་མངའ་དབང་
འབྱོར་པ་རྟག་ཁྱབ་ལྷུན་གྲུབ་ཀྱི་ཡོན་ཏན་བསམ་གྱིས་མི་ཁྱབ་ཅིང་བརྗོད་ཀྱིས་མི་ལོངས་
པ་མཐའ་ཡས་མུ་མེད་པ་དང་ལྡན་པ་ཡིན་ལ། འདི་ལྟ་བུའི་གོ་འཕང་མཆོག་དེ་ཐོབ་
ན་སྨོས་ཅི་དགོས། ཐོབ་འདོད་ཀྱི་ཡིད་སྨོན་ལན་གཅིག་ཙམ་བྱས་པའི་ཕན་ཡོན་ཡང་
རྡོ་རྗེའི་ལྗགས་ཀྱིས་བགྲང་བར་མི་ནུས་པའི་ཡུལ་ཡིན་པས་ན་ཤེས་ལྡན་དག་གིས་ད་
ལྟ་རང་དབང་ཡོད་དུས་འདིར་ཁ་ཙམ་ཚིག་ཙམ་མ་ཡིན་པར་སྙིང་ཐག་པ་ནས་རྫོགས་
པའི་སངས་རྒྱས་ཀྱི་གོ་འཕང་མྱུར་དུ་ཐོབ་འདོད་ཀྱི་བློ་བཅོས་མིན་སྟོབས་དང་ལྡན་པ་
ཞིག་རྒྱུད་ལ་མ་སྐྱེས་ཀྱི་བར་དུ་འབད་པས་བསྒོམ་པ་དང་སྲོག་གི་ཕྱིར་ཡང་མི་སྤང་
སྙམ་པའི་དམ་བཅའ་བརྟན་པོ་རེ་ཅི་ནས་ཀྱང་གལ་ཆེའོ། །
- 331-



ཀྱི་ཁ་ ལྕེ་བཙུན་སྙིང་ཐིགང་ ter@z་མི་ཚོ་
དྲུག་པ་བླ་མའི་གདམས་ངག་གལ་ཆེ་ཚུལ་བསྒོམ་པ་ནི། དེ་ལྟར་ཐར་པ་དང་ཐམས་
ཅད་མཁྱེན་པའི་གོ་འཕང་སྒྲུབ་བྱེད་ཀྱི་ལམ་བཟང་ཁྱད་པར་ཅན་ནི་སྟོན་མཆོག་བདེ་བར་
གཤེགས་པ་ཉག་གཅིག་གི་བཀའ་དྲིན་ཁོ་ན་ལས་བྱུང་བའི་དམ་པའི་ཆོས་ཀྱི་སྒོ་གྲངས་
མེད་པ་རྣམས་སྒྲོན་མེའི་ཞིང་གི་གདུལ་བྱ་བསོད་ནམས་ཅན་དག་ལ་ཕྱོགས་རིས་མེད་
པའི་ཚུལ་དུ་སྣང་བ་ཐམས་ཅད་ཀྱང་གདམས་ངག་ཁྱད་པར་ཅན་རེ་ཡིན་ན་ཡང་ཕོ་ཚོད་
དང་རང་བཟོ་ལྟ་བུས་ནི་སུས་ཀྱང་ཉམས་འོག་ཏུ་མི་ཆུད་ལ། ཆོས་དེར་མཁས་པའི་བླ་
མ་མཚན་ལྡན་གྱི་གདམས་ངག་གནད་བསྡུས་ཐོག་མཐའ་ཚང་བ་རེ་ཐོབ་ན་ཉམས་སུ་
བླང་བྱ་ཡང་དག་པ་རེ་བདེ་བླག་ཏུ་ཤེས་པར་འགྱུར་བས་བླ་མའི་གདམས་ངག་ཟབ་མོ་
ནི་མེད་དུ་མི་རུང་སྟེ། དཔེར་ན་ཁང་བཟང་གི་རྩེར་སླེབ་ཐབས་ཐེམ་སྐས་བཟང་པོ་ལ་
རག་ལས་པ་དང་འདྲ་བས་དང་པོ་མཚན་ལྡན་གྱི་བླ་མ་དམ་པ་བརྟགས་ཤིང་བཙལ།
རྙེད་པའི་ཚེ་མཉེས་པ་གསུམ་ལྡན་གྱི་སྒོ་ནས་བསྟན་ཅིང་བཀའ་བཞིན་ཉམས་སུ་ལེན་
པ་ལ་བློ་ཐག་ཆོད་ན་གཅིག་ཆོག་གི་ཉེ་ལམ་རྨད་དུ་བྱུང་བ་ཡིན་པས་ཉམས་འོག་ཏུ་
མི་ཆུད་པའི་ཁ་བཤད་བརྒྱ་སྟོང་རེ་ལས་བླ་མའི་གདམས་ངག་སྣ་གཅིག་གི་གཙོ་ཆེ་བ་
ནི་ཡོངས་སུ་གྲགས་ཤིང་མངོན་སུམ་ཚད་མས་ཀྱང་གྲུབ་པ་ཡིན་ནོ། ། གང་བ་
བདུན་པ་སེམས་རང་བབས་སུ་གནས་ཐབས་གལ་ཆེ་བས་ཇི་ལྟར་བསྒོམ་ཚུལ་ནི། བླ་
མའི་གདམས་ངག་ཐོས་པ་ཙམ་དང་། བཤད་ཤེས་པ་ཙམ་གྱིས་རང་རྒྱུད་མི་གྲོལ་བས་
བསྒོམ་དགོས། གླེན་བསྒོམ་རེ་དང་། རྣམ་རྟོག་གིས་བསླད་ཞུགས་པ་དང་། འཕྲོ་སྐྱོང་
མི་ནུས་པར་སྐེད་ཆད་མང་པོ་ཐུན་ནང་དུ་བྱུང་བའི་བསྒོམ་གྱི་གཟུགས་བརྙན་རེས་མི་
ཚེ་འདའ་ན་ཡང་། ཉམས་རྟོགས་བཟང་པོ་མི་སྐྱེ་བས་ཐུན་རེ་ཡིན་ཀྱང་བླ་མའི་ཞལ་
ཁྲིད་ལྟར་བསྒོམ་པ་གལ་ཆེ། དབེན་པའི་གནས་སུ་སྟན་བདེ་བ་ལ་ལུས་དྲང་པོར་
འདུག རླུང་རང་བབས་སུ་འཇོག་པའི་བར་རླུང་བུམ་པ་ཅན་འཇམ་པོ་བཟུང་། མིག་
ཧ་རེ་བཞག ལུས་སེམས་ཁོང་ལྷོད་ཤེས་པ་དྭངས་གསལ་སང་ངེ་བ་རང་སོ་མ་ཉམས་
པར་བྱས་ཏེ་རང་བབས་སུ་ལྷང་ངེར་སྐྱོང་། རྟོག་དཔྱོད་ཀྱི་སྤུ་རིས་མང་པོས་མི་བསླད་
- 332 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
སྒོམ་བློ་དང་མི་ཐུང་ཞིང་འདི་ཡིན་འདི་མིན་གྱི་རེ་དོག་མི་ཆེ་བར་ཐོག་མར་ཐུན་གྲངས་
མང་ཞིང་ཐུན་ཡུན་ཐུང་ངུ་རེ་ལ་ལེགས་པར་འཇོག ནམ་བསྒོམས་ཀྱང་རུང་ཡེངས་
མེད་འཛིན་མེད་ཟེར་བ་དེ་དྲན་པར་བྱས་ལ་ལག་ལེན་དུ་བཏབ་དགོས། གོམས་རིམ་
བཞིན་ཐུན་ཇེ་རིང་བྱ། ཉོབ་ན་རིག་པ་ཧུར་ཕྱུང་། འཕྲོ་རྒོད་ཆེ་ན་ལྷོད་ལ་བཞག་སེམས་
གྲིམ་ལྷོད་དང༌། ཁ་ཟས་སྤྱོད་ལམ་བཅས་རང་ཉམས་ལ་གང་འཕྲོད་རེས་ཚོད་འཛིན།
སེམས་བཙོན་འཛིན་གྱིས་བསྡམ་ཆེ་བ་དང་། ཉ་རེ་ཉོ་རེས་དྭངས་ཆ་ཤོར་བ་བའམ།
ཁ་ཡེངས་མིག་ཡེངས་སོགས་ལྷོད་ཆེ་ན་སྐྱོན་ཡིན། མངོན་ཤེས་རྨི་ལམ་ཆལ་ཆོལ་དང་
ལྷ་མཐོང་འདྲེ་མཐོང་ངས་ཤེས་ངས་རྟོགས་སོགས་བཤད་རྒྱུ་མང་ན་གེགས་ཡིན། གཡོ་
ཉམས་སོགས་བདེ་མི་བདེ་ཅི་རིགས་ཡོད་མེད་ནི་གང་ཟག་སོ་སོའི་ཁམས་དབང་ཁྱད་
ཆེ་བས་མཐའ་གཅིག་ཏུ་མ་ངེས། སེམས་རང་བབས་སུ་སྐྱོང་བས་ལུས་སེམས་བདེ་
ཉམས་དང་། ཤེས་པ་གསལ་ཉམས་དང༌། སྟོང་གཟུགས་ཤར་བ་དང་། རྣམ་རྟོག་
འགགས་པའམ་མ་འགག་ཀྱང་སེམས་ལ་ཅི་ཡང་མི་གནོད་པ་མི་རྟོག་པའི་ཉམས་སོགས།
ཉམས་སྣང་འཇམ་རྩུབ་ཕྲ་རགས་དང་ཡུན་རིང་ཐུང་ཤུགས་ཆེ་ཆུང་བཟང་ངན་གྱི་རྣམ་
པ་ཅི་བྱུང་ཡང་དེ་རྣམས་ལ་ངོ་ལྟ་དང་འདི་ཡིན་འདི་མིན་གྱི་རྩིས་གདབ་ཞེན་འཛིན་
གང་ཡང་མི་བྱེད་པར་རང་བབས་ཀྱི་ཤེས་པ་དྭངས་སང་ངེ་བ་ཉིད་ལ་ཉམས་ལེན་གྱི་
མཐིལ་བཅོལ་ཏེ་རང་གི་སློབ་དཔོན་རང་གིས་བྱེད་ནས་ཁབ་མིག་ཏུ་སྐུད་རྩེ་བཅུག་
པ་ལྟར་གནད་སྨིན་རེ་ནུས་ན་རང་རྒྱུད་ཀྱི་ཉོན་མོངས་པ་མགོ་ནོན་ཅིང་དེའི་དབང་དུ་
མི་འཆོར་བའི་རང་ཚུགས་ཟིན་པ་དང་དུས་རྒྱུན་སེམས་ཞི་དུལ་ཅན་བསྐྱེད་རྫོགས་ཀྱི་
ཏིང་ངེ་འཛིན་ཐམས་ཅད་སྐྱེ་བའི་གཞི་རྟེན་དུ་རུང་བ། དཔེར་ན་ཞིང་ས་དུལ་བ་ལྟ་བུ་
འབྱུང་བས་དང་པོ་ནས་ཆེ་སྐད་མཐོ་སྐད་དོན་མེད་མང་པོ་མི་སྒྲོགས་པར་རང་སེམས་
ཞིབ་ལ་ཕབ་ནས་ཉམས་ལེན་གྱི་རྐང་ཚུགས་ཐབས་འདི་ཅི་ནས་གལ་ཆེའོ། །དེ་ལྟར་
བློ་སྦྱོང་བདུན་པོ་རེ་རེ་ནས་ཐོག་མར་སེམས་བསྐྱེད་མཐར་བསྔོ་སྨོན་རྣམ་པར་དག་
པ་རེ་བཅས་ཐུན་དུ་བཅད་དེ་བསྒོམ་པ་དང་ཐུན་མཚམས་སུ་ཡང་སོ་སོའི་ཉམས་ལེན་
• 333-



1/3 12 13ང་བྱམས་པ་དང་ལྕེ་བཙུན་སྙིང་ཐིག་ནི་མིའི་རིན་
གྱི་རྩི་དང་མ་བྲལ་བའི་སྒོ་ནས་རང་རྒྱུད་ལ་འབྱོར་ངེས་བྱའོ། ། ཕྱི་ལོ་
གསུམ་པ་ཐུན་མིན་གྱི་སྔོན་འགྲོ་ལ་ལྔ། ཁྱད་པར་ཅན་གྱི་སྐྱབས་འགྲོ། སེམས་བསྐྱེད།
སྒྲིབ་སྦྱོང་ཚོགས་བསགས། བླ་མའི་རྣལ་འབྱོར་རོ། །དང་པོ་ནི། སྐྱབས་ཡུལ་རང་
མདུན་ནམ་མཁར་མཆོད་སྤྲིན་རྒྱ་མཚོའི་དབུས་སུ་སེང་ཁྲི་པདྨ་ཉི་ཟླའི་གདན་ལ་རྩ་
བའི་བླ་མ་ཉིད་ཤྲཱི་ཧེ་རུ་ཀ་སེང་ཧེ་ཤྭ་ར་སྐུ་རྡོ་རྗེ་དམར་སྨུག་སྒེག་འཛུམ་བརྗིད་ཉམས་
དང་ལྡན་པ་རིན་ཆེན་རུས་རྒྱན་སྣ་ཚོགས་ཀྱིས་མཛེས་ཤིང་ཕྱག་མཉམ་བཞག་གི་ཕྱག་
རྒྱ་ཅན་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། གཟི་མདངས་ཉི་མ་བྱེ་བའི་འོད་
ཕུང་ལྟ་བུ་དང་རྡོ་རྗེ་ཡེ་ཤེས་ཀྱི་མེ་འོད་ཕྱོགས་བཅུར་འཕྲོ་བ། གསུང་རྡོ་རྗེ་ཆོས་ཀྱི་
སྒྲ་ཆེན་ཀུན་ཏུ་སྒྲོགས་པ། ཐུགས་རྡོ་རྗེ་རིག་པ་གཏིང་གསལ་ཆོས་སྐུ། རིག་མདངས་
རང་གསལ་ལོངས་སྐུ། རིག་རྩལ་ཕྱོགས་མེད་སྤྲུལ་སྐུའི་རང་བཞིན་གྱི་རབ་འབྱམས་
སྐྱབས་གནས་རྒྱ་མཚོ་སྤྲོ་བསྡུའི་བདག་ཉིད་ཆེན་པོ་རྗེས་ཆགས་བརྩེ་བས་བདག་ལ་
ལྷག་པར་དགོངས་ཤིང་ཡེ་ཤེས་སྤྱན་གྱིས་མངོན་སུམ་དུ་གཟིགས་ཏེ་དགྱེས་ཡེ་རེ་
བཞུགས་པར་བསྒོམ། སྐྱབས་སུ་འགྲོ་བ་པོ་མཁའ་མཉམ་སེམས་ཅན་ཡོངས་ཀྱི་དོན་
ཕྱིར་བདག་ཉིད་སྒོ་གསུམ་གུས་པའི་རྣམ་འགྱུར་དང་བཅས་ཏེ་བླ་མའི་སྤྱན་སྔར་འཁོད་
པ༑ སྐྱབས་སུ་ཇི་ལྟར་འགྲོ་ཚུལ། བདག་སོགས་འགྲོ་བའི་སེམས་ཉིད་ཡེ་སྟོང་ཀ་དག་
ཆོས་སྐུ། རང་གསལ་ལྷུན་གྲུབ་ལོངས་སྐུ། དབྱེར་མེད་ཆེན་པོའི་རྩལ་སྣང་སྤྲུལ་སྐུའི་
ངོ་བོ་ནི་སྐྱབས་ཡུལ་དང་གཉིས་སུ་མེད་པ་ཡེ་སངས་རྒྱས་པའི་རང་བཞིན་ཅན་ཡིན་
གསུངས་ནའང་། རང་ངོ་མ་ཤེས་པའམ་དེའི་དོན་མ་རིག་པའི་འཁྲུལ་རྟོག་གློ་བུར་
བའི་དྲི་མ་འཇིགས་དང་སྡུག་བསྔལ་ཐམས་ཅད་ཀྱི་རྩ་བར་གྱུར་པ་འདི་མྱུར་དུ་གྲོལ་
ཕྱིར་ཡིད་ཆེས་ཕྱིར་མི་ལྡོག་པའི་དད་པས་དྲངས་ཏེ། གཏན་གྱི་སྐྱབས་མགོན་རེ་ལྟོས་
མཐར་ཐུག་པ་ཁྱེད་ཁོ་ན་ལ་བཅོལ་བ་ཡིན་ལགས་ན། ཁྱེད་ཀྱི་ཡེ་ཤེས་མཆོག་གི་གཟི་
བྱིན་ཚད་མེད་པའི་མཐུས་བདག་ཅག་རྣམས་ཀྱིས་རང་སེམས་གཉུག་མའི་རང་ངོ་སྐད་
ཅིག་གིས་ཤེས་པའི་ངང་དུ་གཉིས་འཛིན་གྱི་དྲི་མ་མཐའ་དག་བཙན་ཐབས་སུ་རྣམ་
• 334 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
པར་གྲོལ་ནས་ཐུགས་ཡིད་དབྱེར་མེད་དུ་འདྲེས་ཤིང་སངས་རྒྱས་པ་ཞིག་ད་ ག་
ཐོག་འདི་རུ་མཛད་དུ་གསོལ་སྙམ་དུ་མོས་གུས་གདུང་ཤུགས་དྲག་པོའི་སྒོ་ནས་སྐྱབས་
འགྲོ་ལན་བརྒྱ་སྟོང་ཅི་རིགས་གཞུང་བཞིན་དུ་བརྗོད་ཅིང་བསམ་པའི་མཐར་བླ་མ་རང་
ལ་བསྡུ་ཞིང་ཐུགས་ཡིད་འདྲེས་པའི་ངང་ལ་རང་བབས་སུ་བཞག སྤྱོད་ལམ་རྣམ་པ་
བཞིའི་སྐབས་སུ་བླ་མའི་སྣང་བ་དང་མི་འབྲལ་བའི་ལམ་ཁྱེར་ལ་བསླབ། དུས་དང་
རྣམ་པ་ཀུན་ཏུ་བླ་མའི་ཐུགས་དང་རང་སེམས་དབྱེར་མེད་དུ་བསྲེ་ཞིང་ངོ་ལྐོག་མཚུངས་
པའི་རང་སེམས་གཙང་མ་རེ་ནུས་ན་སྐྱབས་འགྲོའི་བསླབ་བྱ་སོགས་སྲུང་སྡོམ་གྱི་གནད་
འདུས་པ་ཡང་ཡིན་ནོ། །
གཉིས་པ་ནི། སེམས་བསྐྱེད་ཀྱི་སྡོམ་པ་དབང་དུས་སུ་ཁས་བླང་བ་དེས་ཐོབ་པ་ཡིན་
སྙམ་དུ་རྗེས་སུ་དྲན་པར་བྱས་ལ། འདི་ལྟར་རང་གཞན་ཞེས་པའི་སྐྱེ་འགྲོ་ཐ་དད་དུ་
སྣང་བ་ཞིག་མངོན་སུམ་དུ་ཤར། སྣང་བ་དེ་ལྟར་བདེན་པར་བཟུང་བའི་བློ་དེ་ཇེ་བརྟན་
ཇེ་འཕེལ་དུ་སོང་ནས་ཨ་འཐས་ཀྱི་ཕྱོགས་ཞེན་དྲག་པོ་དང་བཅས་པའི་རང་ཕྱོགས་
དང་གཞན་ཕྱོགས་ཞེས་སྡེ་ཚན་གཉིས་རིས་ཆད་ལྟར་སྣང་ཞིང་སྣང་བ་ལྟར་བདེན་
གྲུབ་ཏུ་བཟུང་སྟེ་རྩ་བ་རང་དང་ལྷག་པར་ཆགས་ཡུལ་རེ་ཁོལ་བུ་ཁོལ་བུར་བཅད་པའི་
ཕྱི་ནང་གི་དབྱེ་བ་མང་པོ་ཞིག་བྱས་ཏེ་རང་ཕྱོགས་རྣམས་ལ་བདེ་བ་ཡོད་ཐབས་སྡུག་
བསྔལ་མེད་ཐབས་ཅི་དྲག་རེ་ལ་ལུགས་གཉིས་ཀྱི་སྒོ་ནས་ནན་གྱིས་འབད། རང་འདོད་
དེ་ལ་གནོད་བྱེད་ཀྱི་སྐྱེ་འགྲོ་རྣམས་བདག་གི་དགྲ་བོའོ་ཞེས་བཟུང་སྟེ་དེ་ལ་གནོད་གང་
ཐུབ་ཐུབ་རེ་བྱེད། དེ་འདྲའི་ཕྱོགས་རིས་དང་ཆགས་སྡང་རྒྱུན་མ་ཆད་པའི་ཚུལ་དུ་སྐྱེ་
བ་ཐོག་མེད་ནས་གང་བྱས་ཚད་དེ་རྣམ་མཁྱེན་ལ་རྒྱབ་ཀྱིས་ཕྱོགས་ཤིང་སྲིད་ཞི་གང་
རུང་གི་མཐར་འཕེན་བྱེད་དང་ཐེག་ཆེན་གྱི་དགེ་རྩ་ཉམས་བྱེད་དཔེར་ན་ནོར་རྫས་ལ་
དབུལ་འདྲེ་ཞུགས་པ་ལྟ་བུ་ཡིན་པས་བདག་གཅེས་འཛིན་གྱི་འགོང་བོ་ཞེས་བྱ། དེ་
ལྟ་བུའི་བློ་ཉེས་སྤངས་ནས་གཞན་དོན་དུ་རྣམ་མཁྱེན་སྒྲུབ་བྱེད་ཀྱི་བསམ་སྦྱོར་ཁྱད་པར་
ཅན་ལ་བརྩོན་དགོས་ཤིང་། སྐབས་འདིར་ཤིན་ཏུ་སྙིང་པོར་དྲིལ་ཏེ་ཇི་ལྟར་བསྒོམ་
-335 -



པ་ནི། མ་གྱུར་མཁའ་མཉམ་གྱི་སེམས་ཅན་དྲིན་མོ་ཆེ་མཐའ་དག་གི་སེམས་ཀྱི་ཆོས་
དབྱིངས་གདོད་ནས་དག་པ་སྐུ་གསུམ་གྱི་རང་བཞིན་ལས་ནམ་ཡང་མི་འདའ་མོད།
མ་རིག་འཁྲུལ་སྣང་གློ་བུར་བའི་གཞན་དབང་གིས་ཁམས་གསུམ་འཁོར་བའི་སྡུག་
བསྔལ་མུ་མཐའ་མེད་པས་དབང་མེད་རྟག་ཏུ་མནར་བ་འདི་རྣམས་སྙིང་རེ་རྗེ། འདི་
དག་གི་སེམས་ཉིད་རང་ཞལ་རང་གིས་མཐོང་གོམས་ལ་བརྟེན་ནས་འཁྲུལ་འཁོར་
སྡུག་བསྔལ་རྒྱུ་འབྲས་ལས་ཡོངས་སུ་གྲོལ་ཞིང་རང་གནས་སྐུ་དང་ཡེ་ཤེས་ཀྱི་ས་ལ་
བདག་ཁོ་ནས་དགོད་པར་བྱ། དེའི་ཆེད་དུ་ཐེག་མཆོག་ཡང་གསང་བླ་ན་མེད་པའི་
ཁྱད་ཆོས་དབྱིངས་རིག་དབྱེར་མེད་ཀྱི་གསང་ལམ་ལ་ཚུལ་བཞིན་དུ་འཇུག་ཅིང་ལམ་
མཐར་ཕྱིན་པའི་ཐབས་མཁས་ལ་ཅི་ནས་ཀྱང་འབད་པར་བགྱིའོ་སྙམ་དུ་སེམས་ཁྱད་
པར་ཅན་བསྐྱེད་དེ་གཞུང་ཚིག་བརྗོད་ལ་གསལ་སྣང་འདོན་སྐྱོར་དང་བཅས་པས་རང་
རྒྱུད་དང་འདྲེས་ངེས་སུ་བསྒོམ་པར་བྱའོ། །
གསུམ་པ་སྒྲིབ་སྦྱོང་། བཞི་པ་ཚོགས་བསགས་སྟབས་གཅིག་ཏུ་ཉམས་སུ་བླང་བ་ནི།
རང་ཉིད་གཉུག་མའི་ལྷ་སྐུ་སྟོང་ར་སྒྲིབ་ཐོགས་ཀུན་བྲལ་དྭངས་གསལ་འོད་ཀྱི་རྣམ་
པའི་ནང་དབུས་སུ་རྩ་དབུ་མ་སྦོམ་ཕྲ་སྲིན་མཛུབ་ཙམ་ཕྱི་དཀར་ནང་དམར་སྔོ་བའི་འོད་
མདངས་ཅན་ཡར་སྣེ་སྤྱི་གཙུག་དང་མར་སྣེ་ལྟེ་འོག་སོར་བཞིའི་མཚམས་སུ་ཟུག་པའི་
གཡས་སུ་རོ་མ་དམར་མོ་རྡུལ་གྱིས་བརླན་ཅིང༌། གཡོན་དུ་རྐྱང་མ་དཀར་མོ་ཁུ་བའི་
གཤེར་བག་ཅན་གཉིས་ཀ་དབུ་མའི་སུམ་ཆ་ཙམ་རེའི་ཡར་སྣེ་དབུ་མ་ལས་སོར་ཚད་
ཙམ་དམའ་མཚམས་ནས་སྣ་བུག་གཡས་གཡོན་ལ་ཟུག་ཅིང་མར་སྣེ་ཡི་གེ་ཆ་ཡི་དབྱིབས་
སུ་དབུ་མར་ཚུད་པ། གཙོ་བོ་དེ་གསུམ་ལས་གྱེས་པའི་རྩ་ཕྲན་སྤྱི་བོ་བདེ་ཆེན་འཁོར་
ལོའི་རྩ་འདབ་དཀར་པོ་སོ་གཉིས་ཐུར་བསྟན། མགྲིན་པ་ལོངས་སྤྱོད་འཁོར་ལོའི་རྩ་
འདབ་དམར་པོ་བཅུ་དྲུག་གྱེན་བསྟན། སྙིང་ག་ཆོས་ཀྱི་འཁོར་ལོའི་རྩ་འདབ་སྔོན་པོ་
བརྒྱད་ཅུང་ཟད་ཐུར་བསྟན། ལྟེ་བ་སྤྲུལ་པའི་འཁོར་ལོའི་རྩ་འདབ་སེར་པོ་དྲུག་ཅུ་རྩ་
བཞི་གྱེན་བསྟན་རྣམས་དྭངས་གསལ་འོད་ཀྱི་སྦུ་གུའི་རྣམ་པ་ཅན། དབུ་མའི་མར་སྣེ་
• 336 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
རྩ་གསུམ་འདུ་མདོ་ལས་སོར་ཚད་ཙམ་མཐོ་བའི་སར་པདྨ་ཉི་ཟླའི་སྟེང་དུ་རྩ་བའི་བླ་
མ་གསུང་པདྨའི་རིགས་ཀྱི་རྡོར་སེམས་དམར་གསལ་རུས་རྒྱན་ཅན་རྡོར་དྲིལ་འཛིན་
ཅིང་རང་འོད་ཡུམ་ལ་འཁྱུད་དེ་ཞབས་རྡོར་སྐྱིལ་དུ་བཞུགས་པ་རབ་འབྱམས་རྒྱལ་
ཀུན་འདུས་སྤྱི་གཟུགས་གཞིར་གནས་ཀྱི་གཏུམ་མོ་དང་དབྱེར་མེད་དུ་བསྒོམ་པ་རྟེན་
གྱི་སྟོབས། རང་གཞན་སྒོ་གསུམ་གྱིས་ཚེ་རབས་ཐོག་མེད་ནས་བསགས་པའི་རང་
བཞིན་གྱི་སྡིག་སྒྲིབ་དང་། བཅས་པའི་ལྟུང་བ་སྡོམ་པ་གསུམ་དང་ཁྱད་པར་རྩ་བ་ཡན་
ལག་གི་དམ་ཚིག་ཉམས་པའི་སྒྲིབ་སྐྱོན་ཅི་མཆིས་པ་ཐམས་ཅད་ཤིན་ཏུ་གནོང་འགྱོད་
དྲག་པོའི་སེམས་ཀྱིས་མཐོལ་ཞིང་བཤགས་སོ་བྱང་ཞིང་དག་པར་གྱུར་ཅིག་སྙམ་པ་
སུན་འབྱིན་པའི་སྟོབས། ཕྱིན་ཆད་སྲོག་ལ་བབ་ཀྱང་མི་བགྱིད་དོ་སྙམ་དུ་དམ་བཅའ་
བ་སོར་ཆུད་པའི་སྟོབས། བླ་མའི་ཐུགས་རྗེ་ཡེ་ཤེས་ཀྱི་གཟི་བྱིན་ཆེན་པོས་བདག་
ཅག་གི་སྔར་བྱས་ཀྱི་སྡིག་སྒྲིབ་བག་ཆགས་དང་བཅས་པ་ཡོངས་སུ་དག་ནས་ཕྱིས་
ནམ་ཡང་རྒྱུད་ལ་མི་སྐྱེ་བར་མཛད་དུ་གསོལ་སྙམ་དུ་གསོལ་བ་བཏབ་ཅིང་ཡིག་བརྒྱ་
ལན་ཉེར་གཅིག་ཙམ་བརྗོད་པས་ཐུགས་རྒྱུད་གནད་ནས་བསྐུལ། དེ་ནས་རླུང་རོ་
བསལ། འོག་རླུང་བསྡམ། སྟེང་རླུང་དལ་བུས་མནན་པའི་རྐྱེན་གྱིས་བླ་མའི་སྐུ་ལས་
ཡེ་ཤེས་ཀྱི་མེ་འབར་བ་ཡར་སོང་ནས་གཡས་འཁྱིལ་ཚུལ་གྱིས་ལྟེ་བའི་རྩ་འཁོར་གང་།
སྙོམས་འཇུག་གི་གནས་སྐབས་དང་འདོད་ཆགས་ཀྱི་སྒྲིབ་པ་ཐམས་ཅད་བསྲེགས་
སྦྱངས་དག་པར་བྱས། མེ་ལྕེ་སྙིང་གའི་རྩ་འཁོར་གང་། གཉིད་འཐུག་གི་གནས་སྐབས་
དང་གཏི་མུག་གི་སྒྲིབ་པ་ཐམས་ཅད་བསྲེགས་སྦྱངས་དག དེ་ནས་མགྲིན་པའི་རྩ་
འཁོར་གང་། རྨི་ལམ་གྱི་གནས་སྐབས་དང་ཕྲག་དོག་གི་སྒྲིབ་པ་ཐམས་ཅད་བསྲེགས་
སྦྱངས་དག མཐར་སྤྱི་བོའི་རྩ་འཁོར་གང་། སད་པའི་གནས་སྐབས་དང༌། ཞེ་སྡང་
དང་ང་རྒྱལ་གྱི་སྒྲིབ་པ་ཐམས་ཅད་བསྲེགས་སྦྱངས་དག་པར་བྱས། དེ་རྣམས་དང་ཆབས་
ཅིག་ཏུ་སེམས་ཅན་ཐམས་ཅད་ཀྱི་སྡིག་སྒྲིབ་མ་ལུས་པ་བསྲེགས་སྦྱངས་སྟོང་པར་བསམ།
རླུང་མི་ཐུབ་དུས་སང་སང་འབུད་ཅིང་སླར་ཡང་བཟུང་ལ་དམིགས་པའི་འཕྲོ་སྐྱོང་།
-337 -



12:22 ག ་ག་ ལྕེ་བཙུན་སྙིང་ཐིག་དང་པོའི་ཚོགས་ལ་
ཐུན་མཐར་རླུང་སྦྱོར་ལྷོད་དེ་དམིགས་འདུན་མ་བོར་བའི་ངང་ནས་ཡིག་བརྒྱ་ཅི་རིགས་
བཟླ། བཤགས་རྒྱུད་ཀྱི་རུ་ཏྲའི་སྨྲེ་བཤགས་དང་། བདེ་མཆོག་མངོན་འབྱུང་གི་རྒྱུད་
ཚིག་མགོན་པོ་བདག་ནི་སོགས་དང་། འགྲོ་མགོན་ཆོས་རྒྱལ་འཕགས་པའི་གསུང་།
སྐུ་ཀསུང་ཐུགས་རྩ་བ་སོགས་ཀྱང་བརྗོད་ན་ལེགས་ཤིང་མེད་ཀྱང་ཆོག རྩ་ཚིག་དང་
འཇམ་མགོན་བླ་མའི་ཁྲིད་ཡིག་ཏུ་རླུང་སྦྱོར་ཆེར་མ་མངོན་པ་ལྟར་ན་དམིགས་པ་དང་
བཟླས་གྲངས་གཙོར་འདོན་བྱ། འདི་ལྟར་མེ་སྦྱོར་ལ་རླུང་གནད་གལ་ཆེ་བའི་དབང་
དུ་བྱས་ན་བཟླས་གྲངས་མང་མི་དགོས། གང་ལྟར་ཡང་། མཐར་བླ་མ་རྡོ་རྗེ་སེམས་
དཔའི་ཐུགས་ཤིན་ཏུ་དགྱེས་ཤིང་ཞལ་འཛུམ་མདངས་དང་བཅས་ཏེ། ཀྱེ་རིགས་ཀྱི་
བུ་ཁྱོད་ཀྱི་ཉེས་ལྟུང་ཐམས་ཅད་རྩ་བ་ནས་དག་པ་ཡིན་ནོ། །ཞེས་གནང་བ་བྱིན་པར་
མོས་ལ་བླ་མ་དང་ཐུགས་ཡིད་བསྲེ་ཞིང་མཉམ་པར་བཞག་པ་རྣམས་གཉེན་པོ་ཀུན་
སྤྱོད་ཀྱི་སྟོབས་སོ། །དེ་ནས་ཚོགས་བསགས་ཀྱི་ཉམས་ལེན་ལ་ཚོགས་ཞིང་གི་ཁྱད་
པར་རྩ་འཁོར་བཞིའི་ལྟེ་བར་དབུ་མའི་ནང་དུ་པདྨ་ཉི་ཟླའི་གདན་རེ་རེ་ལ་སྤྱི་བོར་བླ་
མ་སྐུ་རྡོ་རྗེ་ཡབ་ཡུམ་དཀར་པོ། མགྲིན་པར་བླ་མ་གསུང་རྡོ་རྗེ་ཡབ་ཡུམ་དམར་པོ།
སྙིང་གར་བླ་མ་ཐུགས་རྡོ་རྗེ་ཡབ་ཡུམ་མཐིང་ཀ ལྟེ་བར་བླ་མ་ཡེ་ཤེས་རྡོ་རྗེ་ཡབ་ཡུམ་
སེར་གསལ་ཀུན་ཀྱང་མཚན་དཔེའི་ཉམས་ལྡན་གཅེར་བུ་རུས་རྒྱན་ཅན་ཡབ་རྣམས་
རྡོ་དྲིལ་འཛིན་ནས་ཡུམ་ལ་འཁྱུད་དེ་རྡོར་སྐྱིལ་གྱིས་བཞུགས་པ། ཡུམ་རྣམས་གཡས་
གྲི་གུག་དང་གཡོན་བདུད་རྩིའི་བྷན་བསྣམས་ནས་ཡབ་དང་སྦྱོར་བ། རྩ་འདབ་རྣམས་
ཀྱི་ནང་དུ་པད་ཉིའི་གདན་རེ་རེ་ལ་བདེ་སྟོང་ལྷན་སྐྱེས་ཀྱི་ཡེ་ཤེས་བཙན་ཐབས་སུ་
མངོན་དུ་བྱེད་པའི་རྟེན་འབྲེལ་གྱི་ཁྱད་པར་ཡེ་ཤེས་དབྱིངས་ཀྱི་མཁའ་འགྲོ་མ་དཀར་
དམར་མཐིང་སེར་གྲི་ཐོད་ཅན་བདེ་བའི་གར་གྱིས་བཞེངས་པའི་འཁོར་དང་བཅས་
ཏེ་བྱིན་ཐིབས་སེ་བཞུགས་པར་བསྒོམ། མཆོད་རྫས་ཀྱི་ཁྱད་པར་སྤྱི་བོའི་རྩ་འཁོར་
གྱི་སྟེང་གི་དབུ་མའི་ནང་དུ་གཞིར་གནས་ཀྱི་དཀར་ཆ་ཉིས་དྭངས་སུམ་དྭངས་ཀྱི་བཅུད་
ཐིག་ཧཾ་ཡིག་དཀར་གསལ་མགོ་ཐུར་བསྟན་དྲན་པ་ཙམ་གྱིས་བདེ་བ་ཆེན་པོ་རྩོལ་
-338 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
མེད་དུ་སྐྱེད་བྱེད་སངས་རྒྱས་ཐམས་ཅད་འདུས་པའི་ཡེ་ཤེས་ཀྱི་བདུད་རྩི་ཟག་ལ་ཁད་
པར་བསྒོམ། ལྟེ་འོག་གི་བླ་མ་རྡོར་སེམས་ཡབ་ཡུམ་ལ་བདག་གིས་བསོད་ནམས་
དང་ཡེ་ཤེས་ཀྱི་ཚོགས་ཆེན་པོ་མྱུར་དུ་རྫོགས་ཤིང་ཀུན་མཁྱེན་ཡེ་ཤེས་ཀྱི་གོ་འཕང་
མངོན་དུ་འགྱུར་བར་མཛད་དུ་གསོལ་སྙམ་དུ་གསོལ་བ་སྙིང་ནས་བཏབ་ཅིང་། མ་ཧཱ་
སུ་ཁུ་བཛྲ་སཏཱ་ཨ་ཧཾ༔ ཞེས་བརྒྱ་རྩ་སོགས་བཟླས་པས་ཐུགས་རྒྱུད་བསྐུལ། དེ་ནས་
རླུང་སྔར་ལྟར་ལེགས་པར་བཟུང་བས་བསྐུལ་ཏེ་བླ་མའི་སྐུ་ལས་ཡེ་ཤེས་ཀྱི་མེ་འབར་བ་
དབུ་མའི་ནང་བརྒྱུད་བླ་མ་རྣམས་ཀྱི་མདུན་ནས་ཡར་སོང་བ་ཧི་ལ་རེག་པ་ཙམ་གྱིས་
བདུད་རྩིའི་རྒྱུན་བབས། སྤྱི་བོའི་བླ་མ་སྐུ་རྡོ་རྗེ་ཡབ་ཡུམ་འཁོར་བཅས་ལ་ཕོག་པས་
དགའ་བའི་མཆོད་པས་མཉེས། བླ་མ་ཡབ་ཡུམ་རྣམས་ཀྱི་སྐུ་ལས་བབས་པའི་བདུད་
རྩི་བཅས་པས་སྤྱི་བོའི་རྩ་འཁོར་གང༌། རགས་པ་ལུས་དང་ཕྲ་བ་རྩ་ཡི་སྒྲིབ་པ་དག་ན་
ཅིང་ཚོགས་ཆེན་རྫོགས། དགའ་བའི་ཡེ་ཤེས་རྒྱུད་ལ་སྐྱེས། སྟོང་བའི་འོད་གསལ་
མངོན་དུ་བྱས། སྣང་སྟོང་སྐུ་རྡོ་རྗེ་དང་དབྱེར་མེད་སྤྲུལ་པའི་སྐུར་གྱུར། བདུད་རྩི་མགྲིན་
པར་བབས་པ་བླ་མ་གསུང་རྡོ་རྗེ་ཡབ་ཡུམ་འཁོར་བཅས་ལ་ཕོག་པས་མཆོག་དགའི་
མཆོད་པས་མཉེས། སྐུ་ཡི་བདུད་རྩི་དང་བཅས་པས་མགྲིན་པའི་རྩ་འཁོར་གང༌།
རགས་པ་ངག་དང་ཕྲ་བ་རླུང་གི་སྒྲིབ་པ་དག་ཅིང་ཚོགས་ཆེན་རྫོགས། མཆོག་དགའི་
ཡེ་ཤེས་རྒྱུད་ལ་སྐྱེས། ཤིན་ཏུ་སྟོང་པའི་འོད་གསལ་མངོན་དུ་བྱས། གྲག་སྟོང་གསུང་
རྡོ་རྗེ་དང་དབྱེར་མེད་ལོངས་སྤྱོད་རྫོགས་པའི་སྐུར་གྱུར། བདུད་རྩི་སྙིང་གར་བབས་
པ་བླ་མ་ཐུགས་རྡོ་རྗེ་འཁོར་བཅས་ལ་ཕོག་པས་ཁྱད་པར་དགའ་བའི་མཆོད་པས་
མཉེས། སྐུ་ཡི་བདུད་རྩི་དང་བཅས་པས་སྙིང་གའི་རྩ་འཁོར་གང་། རགས་པ་སེམས་
དང་ཕྲ་བ་ཐིག་ལེའི་སྒྲིབ་པ་དག་ཅིང་ཚོགས་ཆེན་རྫོགས། ཁྱད་པར་དགའ་བའི་ཡེ་
ཤེས་རྒྱུད་ལ་སྐྱེས། ཐམས་ཅད་སྟོང་པའི་འོད་གསལ་མངོན་དུ་བྱས། དྲན་སྟོང་ཐུགས་
རྡོ་རྗེ་དང་དབྱེར་མེད་ཆོས་ཀྱི་སྐུར་གྱུར། བདུད་རྩི་ལྟེ་བར་བབས་པས་བླ་མ་ཡེ་ཤེས་
རྡོ་རྗེ་ཡབ་ཡུམ་འཁོར་བཅས་ལ་ཕོག་པས་ལྷན་སྐྱེས་ཀྱི་དགའ་བའི་མཆོད་པས་མཉེས།
- 339 -



1 ་ ་ ་ ་་་ལྕེ་བཙུན་སྙིང་ཐིག མ་ ་་་་་པའི་ ད ཀྱི་
སྐུ་ཡི་བདུད་རྩི་དང་བཅས་པས་ལྟེ་བའི་རྩ་འཁོར་གང་། ཟག་བཅས་ཀྱི་སྒོ་གསུམ་ཆ་
མཉམ་ཕྲ་རགས་ཀྱི་འཕོ་བའི་སྒྲིབ་པ་དག་ཅིང་ཚོགས་ཆེན་རྫོགས། དགའ་བྲལ་ལྷན་
སྐྱེས་ཀྱི་ཡེ་ཤེས་རྒྱུད་ལ་སྐྱེས། རབ་ཏུ་སྟོང་པའི་འོད་གསལ་མངོན་དུ་བྱས། མཆོག་
ཏུ་མི་འགྱུར་བའི་བདེ་སྟོང་དབྱེར་མེད་ངོ་བོ་ཉིད་ཀྱི་སྐུར་གྱུར་པར་བསམ། དེ་ལྟར་
ཡང་ཡང་སྦྱང་། ཐུན་མཐར་རྩ་འདབ་དང་འཁོར་གྱི་མཁའ་འགྲོ་རྣམས་བླ་མ་སོ་སོའི་
ཐུགས་ཀར་ཐིམ། རང་ལུས་སྐྲ་རྩེ་མན་ཆད་རྩ་གསུམ་གྱི་སྟོད་ཆ་སྤྱི་མགྲིན་གྱི་བླ་མ་
ཡབ་ཡུམ་དང་བཅས་པ་འོད་དཀར་བོའི་རྣམ་པས་མར་སྙིང་གའི་བླ་མ་ལ་ཐིམ། རྐང་
པའི་སོར་རྩེ་ཡན་ཆད་ཀྱི་ལུས་དང་། རྩ་གསུམ་གྱི་སྨད་ཆ། ལྟེ་འོག་དང་ལྟེ་བའི་བླ་
མ་བཅས་འོད་དམར་གྱི་རྣམ་པས་ཡར་འདུས་ཏེ་སྙིང་གའི་བླ་མ་ལ་ཐིམ། དེ་ནས་བླ་
མ་ཡང་སྐད་ཅིག་གིས་ཆོས་ཀྱི་དབྱིངས་སུ་ཡལ་བས་གཞི་རྟེན་ཀུན་བྲལ་བསམ་མི་
ཁྱབ་པའི་ངང་དུ་མཉམ་པར་བཞག སླར་ལྡང་བ་ན་གཉུག་མ་རྡོ་རྗེའི་ལྷ་སྐུར་གསལ་
ཞིང་བསྔོ་སྨོན་སོགས་རྒྱུན་སྤྱོད་ལ་འཇུག་གོ །
་
ལྔ་པ་བླ་མའི་བྱིན་རླབས་ལམ་བྱེད་ཀྱི་རིམ་གཉིས་མདོར་བསྡུས་འདི་ནི་དངོས་གཞི་
བླ་སྒྲུབ་ཀྱི་བསྙེན་པའི་ཚུལ་དང་རྫོགས་རིམ་དངོས་ཀྱི་གཞི་འཛིན་ལྟ་བུ་ཡིན། ཉམས་
སུ་ལེན་དུས་རླུང་རོ་སངས་ཀྱིས་འབུད་ལ་ཤེས་པ་རང་སོར་བཞག་ཅིང་ལེགས་པར་
བསྒོམ། བསྒོམ་རིམ་ནི་གཞུང་དོན་ཇེ་གསལ་དུ་བཏང་བ་ངག་འདོན་གྱི་དཀྱུས་ལྟར་
ཡིན་ལ། སྤྱན་འདྲེན་གྱི་མཐར་བཱི་མའི་སྔགས་དང་ཧཱུྃ་ལྔས་བསྐུལ་པས་རི་བོ་རྩེ་ལྔ་
ནས་བཱི་མ་དང་མཁའ་འགྲོའི་གནས་ནས་ལྕེ་བཙུན་གྱི་སྐུ་ཀློང་ལྔའི་ཡེ་ཤེས་ཀྱི་ངོ་བོ་
མཐིང་དཀར་སེར་དམར་ལྗང་གུ་གྲངས་མེད་བྱོན་ནས་རང་དང་བླ་མའི་གནས་ལྔར་
ཡང་ཡང་བསྟིམ། ཡན་ལག་བདུན་པའི་དོན་ནི། ཡེ་ནས་མ་སྐྱེས་པས་ནམ་ཡང་མི་
འགག་པ་རང་གནས་སྐུ་གསུམ་གྱི་རྒྱལ་སྲིད་ཆེན་པོ་ལམ་སྣང་བཞི་མཐར་ཕྱིན་པའི་
སྒོ་ནས་མངོན་དུ་མཛད་ཟིན་པའི་བླ་མ་དང་རང་སེམས་ཀྱི་ངོ་བོ་རང་བཞིན་ཐུགས་
རྗེ་རྣམ་གསུམ་དབྱེར་མེད་ཀྱི་ཚུལ་དུ་གནས་པ་རྣམས་ད་ལྟ་གཉིས་སུ་སྣང་ཡང་དོན་
-340 •



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ལ་ཡེ་ནས་འདུ་འབྲལ་མེད་པར་ཡིན་ལུགས་རང་ངོར་མཇལ་བའི་ཚུལ་གྱིས་ཕྱག་
འཚལ་བ་དང་། རླུང་སེམས་རིག་པའི་དབྱིངས་སུ་ཐིམ་པ་ལས་རིག་རྩལ་རྣམ་རཔ་
དག་པའི་མཆོད་སྤྲིན་རབ་འབྱམས་མ་བཀོད་རང་བྱུང་གི་ཚུལ་དུ་འབུལ་བ་དང༌། གློ་
བུར་གྱི་སྡིག་ལྟུང་ཅི་མཆིས་པ་ཐམས་ཅད་དབྱིངས་རིག་འདུས་མ་བྱས་པའི་ཀློང་དུ་
མ་སྤངས་རང་སར་གྲོལ་བའི་ཚུལ་གྱིས་བཤགས་པ་དང་། བདག་གཞན་དང་རྟོགས་
མ་རྟོགས་སོགས་བཟང་ངན་གཉིས་ཀུན་བྲལ་གྱི་བློས་མཚན་མ་མེད་པའི་དོན་ལ་རྗེས་
སུ་ཡི་རང་བ་དང༌། བརྗོད་མེད་དོན་མཚོན་གྱི་ཆོས་འཁོར་ཆེན་པོའི་རིག་རྩལ་ཡེ་ཤེས་
ཀྱི་གཟི་བྱིན་ཐོགས་པ་མེད་པ་ཉིད་འགགས་མེད་རྡོ་རྗེའི་གསུང་དབྱངས་ཟབ་མོ་དང་
ཆབས་གཅིག་ཏུ་བསྐོར་བཞིན་པར། རྡོ་རྗེའི་གཟུགས་སྐུ་འཕོ་མེད་ཡོངས་གྲུབ་ཆེན་
པོར་བཞུགས་གསོལ་འདེབས་པ་དང་། རྟེན་འབྲེལ་སྒྱུ་མའི་དགེ་ཚོགས་མཐའ་དག་
འཁོར་གསུམ་དམིགས་མེད་འོད་གསལ་གྱི་དབྱིངས་སུ་བསྔོ་བ་རྣམས་རྩེ་གཅིག་ཏུ་བྱ།
འདིར་བརྒྱུད་འདེབས་དཀྱུས་ལྟར་རམ། རིག་རྩལ་དབང་ཐོབ་ཤྲཱི་སེང་ཡེ་ཤེས་མདོ།
ཞེས་ཅུང་ཟད་བསྒྱུར་པ་གང་མོས་བཏང་། གསོལ་འདེབས་གཞུང་ཚིག་གི་དོན་ནི།
སྟོང་བའི་འོད་གསལ་ཀ་དག་ཁྲེགས་ཆོད་དང་། སྣང་བའི་འོད་གསལ་ལྷུན་གྲུབ་ཐོད་
རྒལ་གྱི་ལམ་སྣང་ཆོས་ཉིད་མངོན་སུམ་གོང་འཕེལ་ཚད་ཕེབས་ཆོས་ཟད་བཞི་ཀ་
མཐར་ཕྱིན་ནས་མཐར་ཐུག་གི་དག་པ་གཉིས་ལྡན་མངོན་དུ་མཛད་པ་ལས་མཆོག་ཏུ་
མི་འགྱུར་བའི་རིག་པ་ཉིད་སླར་ཡང་གདུལ་བྱའི་དཔལ་དུ་ཡེ་ཤེས་ཆེན་པོའི་སྐུ་ལྔ་
རང་ཤར་གྱི་ཚུལ་དུ་བཞེངས་ཤིང་། དེ་ཡང་ལུགས་གཞན་ལ་ཡོངས་སུ་མ་གྲགས་
པའི་ཟག་བྲལ་འཇའ་ལུས་འཕོ་ཆེན་རྡོ་རྗེ་ཞེས་མི་ཤིགས་དྭངས་མའི་རང་གཟུགས་
ནམ་མཁའ་ཇི་སྲིད་དུ་བསྒྲེས་རྒུད་དང་འཆི་བ་མེད་པ་མངའ་བའི་བླ་མ་རིན་པོ་ཆེ་དྲི་
མེད་བཤེས་གཉེན་ཁྱེད་མཁྱེན་ནོ་ཀྱེ་ཞེས་མཚན་ནས་བོས་ཏེ་རྗེས་འཇུག་བདག་ལ་
སྒྲིབ་མེད་ཡེ་ཤེས་ཀྱི་ཐུགས་རྗེས་བརྩེ་བར་དགོངས་ནས། ཉམས་སོགས་ལྟ་སྣང་ཙམ་
མ་ཡིན་པར་ཁྱེད་དང་དབྱེར་མེད་མངོན་སུམ་དུ་འགྱུར་བའི་བྱིན་རླབས་ཆེན་པོ་ཕྱི་དུས་
- 341-



མདོ་ ས ་ ལྕེ་བཙུན་སྙིང་ཐིག་ནི་ དཆེ་༧ ཚོ་
སུ་མ་འགྱང་བར་དེང་འདིར་སྐད་ཅིག་གིས་སྩོལ་ཅིག་ཅེས་སྙིང་ནས་གསོལ་བ་ཕུར་
ཚུགས་སུ་འདེབས་པ་དང་སྔགས་བཟླས་སྤེལ་ཏེ་རྩེ་གཅིག་ཏུ་འབད་མཐར་དབང་
དོན་དུ་སླར་ཡང་གསོལ་བ་བཏབ། དབང་ལེན་པའི་དམིགས་པ་ངག་འདོན་ལྟར་བྱ།
གལ་ཏེ་སྤྲོས་པ་ལ་དགའ་བས་བཱི་མ་ལར་མཆོད་བསྟོད་དམིགས་བསལ་བྱེད་ན་ཡེ་
ཤེས་པ་བསྟིམས་རྗེས་སུ་རང་གི་ཐུགས་ལས་མཆོད་ལྷ་དང་མཆོད་ཚོགས་སྤྲོས་ཏེ་མདོན་
པར་མཆོད་པར་མོས་ལ་མཆོད་བསྟོད་དོན་ཕྲིན་ཉིད་སྦྱར། དེ་ནས་ཡན་ལག་བདུན་
པ་གསོལ་འདེབས་དབང་ལེན་བླ་མ་རང་གི་སྨིན་མཚམས་ཀྱི་ཕྲ་ཐིག་ལ་བསྡུ་བ་རྣམས་
བྱ༑ རང་གི་ལྷ་སྣང་ལེགས་པར་གསལ་ཞིང་ཁྱད་པར་སྨིན་མཚམས་ཀྱི་ཕྲ་ཐིག་ལ་
རིག་པ་གཏད་དེ་སྔགས་བཟླ། འདི་རྡོར་བཟླས་ཡང་རླུང་ངང་གིས་འཇུག་པ། ཨོ།
གནས་པ་ཨཱ༔ ལྡང་བ་ཧཱུྃ་གི་སྒྲར་བསམ་པའམ་འབྲུ་གསུམ་པོ་དཀར་དམར་མཐིང་
གའི་གཟུགས་དང་སྒྲ་གཉིས་ཀ་སྔ་ཕྱིའམ་དུས་གཅིག་ལ་ལམ་བྱེད་དལ་བུས་བསླབ།
སྐྱོ་བའམ་འཕྲོ་འདུ་བྱ་བར་སྤྲོ་ན་ཕྲ་ཐིག་ལས་འོད་ལྔ་འཕྲོ་འདུ་གཞུང་བཞིན་དང་དག་
པའི་སྣོད་བཅུད་རང་ལ་བསྡུ་བ་ཡང་། བསྡུ་རིམ་དཀྱུས་མའི་སྔ་རོལ་ནས་ཅི་རིགས་
བཏང་བས་ཆོག ཐུན་མཐར་རང་ལས་སྤྲོས་པའི་མཆོད་སྤྲིན་གྱིས་རང་ཉིད་མཆོད་
ཚུལ་ཤེས་པས་མཆོད་བསྟོད་དོན་ཕྲིན་ལྟར་བྱ་བའམ་མ་བྱས་ཀྱང་ཆོག འཆི་ཁ་དང་
འཆི་སྲིད་ལམ་བྱེད་ཀྱི་ཁྱད་པར་བསྡུ་རིམ་གྱི་སྐབས་རྣམས་སུ་དག་པའི་སྣོད་བཅུད་
རང་གི་ཐུགས་ཀར་བསྡུ་རང་གི་ལུས་སེམས་ལྟར་སྣང་བ་ཡང་སྨིན་མཚམས་ཀྱི་ཕྲ་ཐིག་
ལ་དྲིལ། ཕྲ་ཐིག་དྭངས་གསལ་གཡོ་མེད་ལ་རིག་པ་རྩེ་གཅིག་ཏུ་དྲིལ་ཏེ་ཡུན་ཅི་གནས་
སུ་འཇོག་པ་ནི་རང་ཉིད་འདའ་ཀའི་ལམ་གནད་ཡིན་ལ། དེ་ཡང་སྤྲོས་བྲལ་གྱི་དབྱིངས་
སུ་ཨར་ལ་གཏད་དེ་རིག་པས་དབྱིངས་ལ་ངོ་ལྟ་མི་དགོས་པར་རྟོག་བྲལ་གྱི་རང་གཤིས་
སུ་ངལ་གསོ་བ་ནི་འཆི་སྲིད་ཀྱི་རྣལ་འབྱོར་ལམ་དུ་བྱེད་ཐབས་སོ། །སླར་ཡང་གཉུག་
མ་རྡོ་རྗེའི་ལྷ་སྐུར་བཀྲ་ལམ་གྱིས་ལྡང་ཞིང་ཚོགས་དྲུག་གི་སྣང་བ་བཟང་ངན་དབང་
ཤེས་ཀྱི་ཡུལ་དུ་ལྷུག་པར་ཤར་བ་ན་དེ་དག་བདེན་མི་བདེན་སོགས་རྟོག་རྗེས་སུ་མི་
-342 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
འབྲང་བར་བསྒོམ་བྱའི་སྙིང་པོ་ལྷ་སྣང་དབྱིངས་སྣང་གང་གི་སྐབས་སུ་བབ་པ་དེའི་
རང་ཐོག་ཏུ་རིག་པའི་བཙན་ས་བཟུང་དགོས། བླ་མའི་སྣང་བ་ཕྲ་ཐིག་དང་རྡོར་བཟླས་
སྤྲོ་བསྡུའི་བྱེ་བྲག་འདི་དག་མེ་ཐོག་ཏུ་ཤིང་བསྐམས་བསྣན་པ་ལྟར་གཅིག་གྲོགས་
གཅིག་བྱེད་ཀྱི་ཚུལ་དུ་གསལ་བརྟན་ཐོབ་པ་རེ་ཉམས་སུ་བླང་ན་བསྐྱེད་རྫོགས་ཟུང་
འཇུག་དོན་ལ་གནས་པ་ཉིད་དོ། །རྫོགས་རིམ་གྱི་མདོ་ཆིངས་ཀྱང་ཐུན་ནང་སོགས་
ཀྱི་ལྷ་སྣང་དབྱིངས་སྣང་དང་ཚོགས་དྲུག་གི་སྣང་བ་ཐམས་ཅད་བློས་བཀོད་པ་ཙམ་
ལས་གང་ཡང་མ་གྲུབ། བཀོད་པ་པོ་བྱུང་ཚོར་ཅན་གྱི་བློ་ཉིད་ཀྱང་ཐ་སྙད་དུ་མེད་པ་
གསལ་སྣང་ཙམ་ལས་གཞན་ཅི་ཡོད། བློ་དེའི་དོན་དམ་པའི་ངོ་བོ་ནི་ཆོས་ཀྱི་དབྱིངས་
ཉིད་དེ་ཤེས་བྱ་དང་ཤེས་པ་ཐ་དད་པའི་བློ་གཉིས་སྣང་གིས་བསམ་པའི་ཡུལ་ལས་
འདས་ཀྱང་ཡུལ་དང་ཡུལ་ཅན་གཉིས་མེད་སོ་སོ་རང་རིག་པའི་ཡེ་ཤེས་ཀྱིས་རྟེན་
མེད་པར་སྤྲོས་བྲལ་རྗེན་པའི་ཚུལ་དུ་མཐོང་བའི་ལྟ་བ་དང༌། དེ་ལྟར་རྟོགས་པའི་རྣལ་
འབྱོར་པས་སེམས་ཉིད་ནང་གི་ནམ་མཁའ་མི་རྟོག་རང་གསལ་མཐའ་བྲལ་ཆེན་པོ་
ཉམས་སུ་བླངས་པས་གོམས་འདྲེས་རྣལ་དུ་འབྱོར་པའམ་གསལ་བརྟན་ཐོབ་པར་བྱ་
བ་བསྒོམ་པ་དང་། ཡུལ་སེམས་བཟང་ངན་གྱི་རྗེས་སུ་མི་འབྲང་ཞིང་ཐམས་ཅད་རིག་
པའི་རྒྱན་དུ་ཤར་བ་ལ་ངང་གིས་དབང་བསྒྱུར་བའི་སྤྱོད་པ་རྣམས་ཉིན་ཞག་བདུན་
ཙམ་ལ་ཉིན་མཚན་བར་མེད་དུ་བརྩོན་ནའང་ཞི་ལྷག་གི་རྣལ་འབྱོར་དུས་གཅིག་ལ་
འགྲུབ་སྟེ་ལྷ་སྣང་གིས་དབྱིངས་ཀྱི་ངོ་བོ་མི་སྒྲིབ་པ་དང་། དབྱིངས་ལ་མཉམ་པར་
བཞག་པ་ལས་ལྷ་སྣང་མ་བསྒོམ་ན་ཡང་ངང་གིས་ཤར་བ་འབྱུང་ཞིང་རླུང་བཅུ་ཟིན་
པའི་རྟགས་རྣམས་ཀྱང་ངང་གིས་འཆར་ལ་བླ་མས་རྗེས་སུ་འཛིན་ཅིང་བྱིན་གྱིས་བརླབ་
པ་འབྱུང་བས་ན་ཐེ་ཚོམ་མེད་པའི་དད་མོས་རྩེ་གཅིག་གིས་བསྒོམ་པར་བྱའོ། །དེ་ལྟར་
ཐུན་མོང་དང་ཁྱད་པར་ཅན་གྱི་སྔོན་འགྲོ་ཟབ་མོས་ཉམས་ལེན་གྱི་གཞི་སྲོག་རྐང་ཚུགས་
པར་བྱས་ཏེ་དེ་ནས་འོད་གསལ་ཐེག་མཆོག་རྒྱལ་པོའི་དངོས་གཞིའི་ཉམས་ལེན་ལ་
འཇུག་དགོས་པ་ཡིན་ནོ། ། །
- 343 -



1:|:ང བ ད ས་པོ་ ་བ པ དེ ལྕེ་བཙུན་སྙིང་ཐིག འོད་ཀྱི།
གཉིས་པ་གདམས་པ་ཟབ་མོའི་དངོས་གཞི་ལ་གཉིས། མོས་གུས་བླ་མའི་བསྐྱེད་རིམ་
དང༌། ཐུན་མིན་སྙིང་པོའི་རྫོགས་རིམ་མོ། །དང་པོ་ནི། དབེན་ཅིང་ཉམས་དགའི་
སྒྲུབ་གནས་སུ་སྨན་རག་གཏོར་མཆོད་དང་ཚོགས་རྫས་སྲུང་མའི་མཆོད་གཏོར་རང་
འབྱོར་དང་མཐུན་པར་བཤམ། མཚམས་དམ་དུ་བཅད་ལ་སྔོན་འགྲོའི་རྒྱུད་སྦྱོང་སྐབས་
དང་བསྟུན་ཏེ་ཅི་རིགས་བཏང་། དེ་རྗེས་སྲོད་ཐུན་ནས་འཇུག་ཚེ་བརྒྱུད་འདེབས་དང་
དོན་ཕྲིན་གྱི་སྐྱབས་སེམས་ཚོགས་བསགས་གྲུབ་ནས་རང་ཉིད་དཔལ་སིང་ཧེ་ཤྭ་ར་
རྟ་མཆོག་ཧེ་རུ་ཀ་དམར་པོ་སྐྲ་གསེབ་རྟ་གདོང་ལྗང་ཞུར་དང་སྐུ་ལ་ཁྲོ་ཆས་ཅན་གྱི་
ཐོད་འཛིན་པའི་རྣམ་པར་བཞེངས་ལ་འབྱུང་གཏོར་སྤྱི་འགྲེ་བཏང༌། རྟ་མགྲིན་བསྒོམ་
པ་དང་འབྱུང་གཏོར་བཅས་ཉིན་དང་བོ་འདིས་ཆོག རྒྱལ་ཆེན་ཐོ་འཛུགས་མི་དགོས།
དོན་ཕྲིན་མཚམས་གཅོད་ནས་བཟུང་བསྟོད་པ་བཅས་གྲུབ་ནས་བླ་མའི་གསོལ་འདེབས་
དང་སྔགས་ནན་ཏན་དབང་བླང་བ་བཅས་བྱ། དེ་ནས་རང་གི་ལྷ་སྣང་གཙོར་འདོན་
གྱི་ཚུལ་དུ་ལེགས་པར་བསྒོམ། བླ་སྐུ་གཉིས་ལས་བསྒོམ་བྱ་མི་མང་བས་སྟབས་ཤིན་
ཏུ་བདེ་བ་ཡིན། སྔགས་དོན་གསལ་འདེབས་ཀྱིས་ཚིགས་བཅད་དོན་ཕྲིན་ལྟར་བརྗོད་
ཅིང་བསམ་ལ་རྩ་བའི་སྔགས་དང་རྡོར་བཟླས་སྤྲོ་བསྡུས་དམིགས་པ་དང་བཅས། རྩ་
སྔགས་བཟླ་བ་རྣམས་རིམ་བཞིན་ནན་ཏན་གྱིས་འབད་མཐར་དབྱངས་གསལ་དང་
ཡིག་བརྒྱ་རྟེན་འབྲེལ་སྙིང་པོ་རྣམས་བརྗོད། མཐར་བླ་མ་རང་དང་བཅས་ལ་དམིགས་
པའི་མཆོད་བསྟོད་དོན་ཕྲིན་ལྟར་བྱ། དེ་ནས་བཤགས་རྒྱུད་ལྟར་བརྗོད་མེད་དོན་
བཤགས་བཏང་། ཚོགས་མཆོད་དང་སྲུང་མའི་གསོལ་ཕྲིན་དཀྱུས་ལྟར་བྱ། དངོས་
གྲུབ་ལེན་པ་ཚར་ཉིན་མ་གཏོགས་མི་དགོས། སླར་ཡང་མཆོད་བསྟོད་སྔར་ལྟར་དང་
ནོངས་བཤགས་བྱ། དེ་ནས་བླ་མ་ལ་དབང་དོན་དུ་གསོལ་བ་ལན་གསུམ་སོགས་
བཏབ་ནས་དབང་བླང་བའི་དམིགས་པ་བྱ་ཞིང་ཐུགས་ཡིད་བསྲེ་ལ་མཉམ་པར་བཞག་
དེ་ནས་རང་ཉིད་ཀྱི་ལྷ་སྣང་བསྡུ་ལྡང་སྔར་བཤད་པ་ལྟར་དང་བསྔོ་སྨོན་ཤིས་བརྗོད་
དཀྱུས་ལྟར་བྱ། རྫོགས་རིམ་མདོར་བསྡུས་བསྒོམ་ནས་ཉལ་བའི་རྣལ་འབྱོར་ལ་འཇུག



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཐོར་ཐུན་ལ་སྔོན་འགྲོའི་ངག་འདོན་གྱི་རྗེས་འབྲེལ་དུ་བདག་བསྐྱེད་ཀྱི་དམིགས་བཟླས་
སོགས་སྔར་བཤད་པ་ལྟར་བཏང་། ཐུན་དྲུག་སྤྲོ་ན་སྔ་ཐུན་ཕྱི་ཐུན་ཉིན་མཚན་གྱི་གུང་
གི་ཐུན་རེ་བྱ། ཐུན་བཞི་བདེ་ན་གུང་ཐུན་གཉིས་མི་དགོས། གང་ལྟར་ཡང་ཐོར་ཐུན་
མ་གཏོགས་པ་ལ་དོན་ཕྲིན་དཀྱུས་ལྟར་གྱི་བཟླས་པའི་མཐར་མཆོད་བསྟོད་ནོངས་
བཤགས་བླ་མ་ལ་དབང་དོན་དུ་གསོལ་འདེབས་ནས་བཟུང་ཤིས་བརྗོད་བཅས་ཁ་
ཚང་རེ་བྱ། ཚོགས་དང་སྲུང་མའི་གསོལ་མཆོད་ཉིན་རེར་ཚར་རེས་ཆོག་པས་ཕྱི་ཐུན་
ནམ་སྲོད་ཐུན་དང་འབྲེལ་བར་བཏང་། བཟླས་གྲངས་ཉར་ཉོར་སོགས་མཚམས་ལྟ་
སྣང་ཙམ་རེ་ཡུན་རིང་པོར་བྱས་ཀྱང་བསྐྱེད་རྫོགས་མ་གསལ་ན་རང་བློ་སུན་ཅིང་ཆོས་
ལ་ཡིད་ཆད་སོགས་ཆོས་མིན་གྱི་རྒྱུར་འགྲོ་ཉེན་ཡོད་པས་སེམས་གསལ་དག་རེ་གལ་
ཆེ༑ ལེགས་པར་འབད་ན་ཞག་ཉེར་གཅིག་གིས་རྟགས་ཐོན་འབྱུང་། ཚར་ཉིན་སྔར་
བཤམས་པའི་གཏོར་མ་དེ་གཏོར་རྫས་ཀྱིས་གསོས་ཏེ་ཐོར་ཐུན་ལ་དོན་ཕྲིན་བཏང་། །
བཟླས་པའི་མཐར་མཆོད་བསྟོད་ནོངས་བཤགས་བླ་མ་ལ་དབང་དོན་དུ་གསོལ་འདེབས་
དབང་བླང་ཞིང་སྨིན་མཚམས་ཀྱི་ཐིག་ལེར་བསྟིམ་པ་བཅས་བྱ། དེ་ནས་སྐད་ཅིག་
གིས་གཏོར་མ་ལྕེ་བཙུན་དངོས་སུ་བསྒོམ་ལ་སྐྱབས་གནས་ཀུན་འདུས་ཀྱི་ངོ་བོར་བློ་
ཐག་བཅད་དེ་དངོས་གྲུབ་བླང་བའི་ཚིག་བརྗོད་མཐར་རང་གི་སྤྱི་བོར་བླང་ཞིང་གནས་
གསུམ་དུ་གཏུག་གཏོར་རྫས་ཅུང་ཟད་རོལ་པས་གཏོར་ལྷ་ལྕེ་བཙུན་ཉིད་རང་གི་སྙིང་
དབུས་སུ་ཐིམ་པས་རང་ཉིད་ལམ་སྣང་བ་བཞིའི་བསྒྲོད་པ་སྐད་ཅིག་གིས་མཐར་ཕྱིན་
ཏེ་འཕོ་ཆེན་རྡོ་རྗེའི་སྐུ་རུ་སངས་རྒྱས་པ་ལྕེ་བཙུན་དངོས་དང་དབྱེར་མེད་པའི་དངོས་
གྲུབ་ཆེན་པོ་ཐོབ་པ་ཡིན་སྙམ་དུ་ངེས་ཤེས་བསྐྱེད་ལ་མཉམ་པར་བཞག འདིར་བསྡུ་
ལྡང་མི་དགོས་པས་བསྔོ་སྨོན་ཤིས་བརྗོད་དཀྱུས་ལྟར་བྱས་ལ་ཐོར་ཐུན་གྲོལ། སྔ་
ཐུན་ལ་སྔོན་འགྲོའི་ངག་འདོན་ལྟར་གཞན་རྣམས་གནད་བསྡུས་རེ་དང་ཁ་སྐོང་སྦྱིན་
སྲེག་གི་མལ་དུ་སྒྲིབ་སྦྱོང་ཚོགས་བསགས་གཉིས་རླུང་སྦྱོར་བཅས་གནད་སྨིན་རེ་བྱ།
ཕྱི་ཐུན་སྐབས་སུ་ཚོགས་གཏོར་ཅི་འབྱོར་བཤམས་ནས་དོན་ཕྲིན་གྱི་བཟླས་པ་གནད་
- 345 -



༈ 192ན
ལྕེ་བཙུན་སྙིང་ཐིག་དེ་ནས
བསྡུས་དང་། དབྱངས་གསལ་ཡིག་བརྒྱ་རྟེན་སྙིང་རྣམས་ལན་བདུན་རེ་ཙམ་གྱི་མཐར་
མཆོད་བསྟོད་བྱ། བརྗོད་མེད་དོན་བཤགས་བཏང་། ཚོགས་མཆོད་བརྒྱ་རྩ་སོགས་
དང༌། སྲུང་མའི་གསོལ་མཆོད་ནན་ཏན་མཐར་མཆོད་བསྟོད་ནོངས་བཤགས་ནས་
བཀྲ་ཤིས་བར་དང་གཞན་ཡང་བསྔོ་སྨོན་ཤིས་བརྗོད་གང་རྒྱས་བཏང་། དེ་ནས་
མཚམས་རིམ་བཞིན་གྲོལ་བར་བྱའོ། །རྗེའི་གསུང་བཤད་གནང་དུས་དོན་ཕྲིན་གྱི་
ཐུན་བཅད་ལུགས་རྣམས་ལེགས་པར་མ་ཟིན་ནས་སླར་ཞུ་དགོས་བྱུང་བ་སྐུ་མདུན་དུ་
ཐོ་བཀོད་བྱས་པ་ཡིན་ནོ།། །།་་་་་་་་་་་་།
གཉིས་པ་ལ་གསུམ། དབང་པོ་རབ་ཚེ་འདིར་གྲོལ་བྱེད། དབང་པོ་འབྲིང་བར་དོར་
གྲོལ་བྱེད། དབང་པོ་ཐ་མ་རང་བཞིན་སྤྲུལ་སྐུའི་ཞིང་དུ་གྲོལ་བྱེད་ཀྱི་གདམས་ངག་
གོ །འདིར་དབང་པོ་ནི། ཟབ་ལམ་འདིའི་ཁོག་སྙིང་ལྷུན་གྲུབ་ཐོད་རྒལ་གྱི་ཉམས་
ལེན་ཡིན་པས་མིག་དབང་སྐྱོན་མེད་ཅིག་དགོས་མོད། དད་བརྩོན་དྲན་པ་ཏིང་འཛིན་
ཤེས་རབ་རྣམས་ཡིན་པ་གཞིར་བཅས་ཁྱད་པར་དུ་སྙིང་པོའི་ཆོས་དང་དེ་སྟོན་པའི་བླ་
མ་ལ་ཡིད་ཆེས་མི་ལྡོག་པའི་དད་མོས་རབ་འབྲིང་ཐ་མའི་སྒོ་ནས་དབྱེ་བ་ཡིན། དབང་
པོ་རབ་ཚེ་འདིར་གྲོལ་བྱེད་ལ་གཉིས། སྔོན་འགྲོ་འཁྲུལ་གཞི་རྩད་ནས་གཅོད་ཐཔས།
དངོས་གཞི་འཁྲུལ་པ་རང་གྲོལ་དུ་གཏོང་ཐབས་དང་དེའི་རྗེས་འབྲེལ་དུ་འཁྲུལ་སྣང་
ཡེ་ཤེས་སུ་རང་འཆར་ཐབས་སོ། །དང་པོ་ནི། འཁྲུལ་གཞི་ཞེས་པ་ལམ་བདེན་གྱིས་
སྤང་བྱ་རྒྱུ་ཀུན་འབྱུང་བདེན་པ་དང་འབྲས་བུ་སྡུག་བདེན་གྱི་གཞི་དང་རྩ་བར་གྱུར་
པའི་ཀུན་རྟོག་ཕྱིན་ཅི་ལོག་པ་ཞིག་སྟེ། གནས་ལུགས་སྤྲོས་པའི་མཚན་མ་ཐམས་
ཅད་དང་བྲལ་བ་ཡེ་ནས་ཡིན་པ་ལ། དེ་ལྟར་མ་ཤེས་ནས་མཚན་མར་འཛིན་པའི་བློ་
ངན་རྣམས་ཡིན་ལ་དེ་ཡང་ཡར་ཐོག་གི་མཐའ་མི་མངོན་པའི་དུས་ནས་འགྲོ་རྒྱུད་ལ་
གློ་བུར་དུ་བྱུང་ཞིང་རྒྱུན་ཆགས་ལྟར་གནས་པ་དང་ལམ་བདེན་གྱིས་མ་སྤངས་ན་རང་
ལྡོག་ཏུ་ནམ་ཡང་འགྲོ་མི་སྲིད་པའི་མཐའ་མེད་པ་ལྟ་བུ་འདི་ལ་རང་ཅག་སེམས་ཅན་
རྣམས་ཀྱི་བློ་ངན་གོམས་ཡུན་ཤིན་ཏུ་རིང་པོར་སོང་བའི་དབང་གིས་བདེན་བདེན་ཡིན་
- 346 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཡིན་ལྟར་འདུག་མོད། བློ་ངན་འདི་ཡང་དོན་དམ་སྤྲོས་བྲལ་གྱི་རང་གནས་ལས་འདས་
ཏེ་གཞན་ཐག་རིང་ག་ཤེད་ན་སླེབ་ཚར་བས་ད་ནི་ཕྱིར་ལམ་གཏན་ནས་མི་རྙེད་པའམ་
གལ་ཏེ་ལམ་རྙེད་ནའང་ཡུན་རིང་པོའི་བར་དུ་སྔར་གྱི་རང་གནས་དེར་སླེབ་ཐབས་
གཏན་ནས་མེད་པ་ལྟ་བུའི་རྒྱང་ཆད་ཅན་དེ་འདྲ་ནི་ག་ལ་ཡིན། མན་ངག་གི་ཐབས་
ཟབ་མོ་སྣ་རེ་ཙམ་གྱིས་ལེགས་པར་ཟིན་པ་ན་ངན་གོམས་ཚབས་པོ་ཆེ་ཡུན་རིང་སོང་
སོང་བའི་རྟོག་ངན་དེ་སྐད་ཅིག་ཡུད་ཙམ་གྱིས་རང་གནས་སྤྲོས་བྲལ་བདེ་བ་ཆེན་པོར་
སྐྱེལ་བ་ལས་སླ་སྟེ། དཔེར་ན་ལག་པའི་ལྟོ་རྒྱབ་བསྒྱུར་བའམ་གཉིད་སད་པ་ལྟར་
འགྲོ་བ་ཡིན་པས་ན་དཔལ་དུས་ཀྱི་འཁོར་ལོ་ལས་མཚམས་མེད་ལྔ་ཚེ་འདིར་བྱས་
པའི་སྡིག་ཅན་ཡང་ཚེ་འདི་ཉིད་ལ་རྫོགས་པའི་སངས་རྒྱས་ཐོབ་པར་བྱེད་པའི་ཐབས་
ཞེས་དང་། རྫོགས་ཆེན་གྱི་གཞུང་ནས་ལས་ལ་བཟང་ངན་དང་དབང་པོ་ལ་རྣོ་བརྟུལ་
མེད་གསུངས་པའང་གསང་སྔགས་ཐབས་ཀྱི་ཆེ་བ་དོན་ལ་གནས་པ་ཉིད་ཡིན་གྱི།
ལོག་ལྟ་ཆེ་ན་ཉེས་དམིགས་མེད། །དད་པ་ཆེ་ན་ཕན་ཡོན་མེད། །ཟེར་བ་ལྟ་བུའི་ཆོས་
ལོག་དེ་འདྲ་ནི་ཡིན་ག་ལ་སྲིད། ད་ལྟའི་དུས་ངན་པ་འདི་ལ་གྲུབ་ཐོབ་རྟོགས་ལྡན་
སྒོམ་ཆེན་པ་ཟེར་བ་ནི་མང་ཆེ་ཞེད་རེ་འདུག་ནའང་། ཕལ་ཆེ་བས་རྣམ་རྟོག་མི་རྟག་
ནས་ཡལ་སོང་བ་དེ་ངོ་ཤེས་ན་སེམས་ངོ་ཤེས་རློམ་བྱེད། ཡང་རྣམ་རྟོག་ཤར་ཚེ་འཁྲུལ་
པ་དང་ཅི་མ་ཤར་ན་དེའི་ཚེ་གྲོལ་བ་ཡིན་རློམ་བྱེད། ཐང་རེ་རྣམ་རྟོག་བཟང་ངན་ཐམས་
ཅད་དགྲ་རུ་བཟུང་ནས་དགེ་སེམས་དང་བཅས་པ་ཅི་ཐུབ་ཐུབ་རེ་བཀག ཐང་རེ་རྣམ་
རྟོག་ཐམས་ཅད་ཡོན་ཏན་ཅན་ཤ་སྟག་ཏུ་བཟུང་ནས་སྡིག་སེམས་ལ་ཆེ་བརྗོད་བྱེད་
ཅིང་བཟང་ངན་ཐམས་ཅད་ཆོས་སྐུའི་ཡོ་ལང་ཡིན་རློམ་གྱིས་སྤྱོད་པ་འཆོལ་ཉོག་རེ་
ལ་འབད། སྟོང་ཉིད་རྟོགས་པའི་ལྟ་སྒོམ་ཅི་ཡོད་ཚད་ཐམས་ཅད་ལས་འབྲས་བསླུ་
མེད་ཀྱི་དགྲ་གཤེད་དུ་ཕབ་པ་སོགས་བསྟན་པའི་ཞབས་འདྲེན་ཆེན་པོ་དང་དུས་ངན་
ཐ་མའི་སེམས་ཅན་རྣམས་ལ་རོ་ཐོག་རྡོག་བརྫིས་ཀྱི་ལས་ཀ་ཚབས་ཆེན་སེམས་འདྲེ་
སློང་བྱེད་ཀྱི་འཁོར་ལོ་བསྐོར་མཁན་རེ་མ་གཏོགས་སེམས་ངོ་ཤེས་མཁན་དང་སྒོམ་
- 347 -



མཁན་ཕར་བསྒྱུར། འཁྲུལ་པ་ཟེར་བ་དེ་ཅི་འདྲ་ཡིན་རྩད་ཆོད་མཁན་ཡང་ཉིན་སྐར་
བས་དཀོན་པ་འདྲའོ། །མདོར་ན་སྐྱེ་འགྲོའི་རྒྱུད་ཀྱི་ཤེས་པའི་ཆ་ཙམ་ལ་ཐོག་མཐའ་
གཉིས་ཀ་མེད་པས་མ་ཚད་དེ་བསླད་བྱེད་ཀྱི་དྲི་མ་ཡང་ཤེས་ཆ་ཉིད་དང་ཐ་མི་དད་
པའི་རྣམ་པས་སྔར་ནས་མཉམ་པོར་འོང་བའི་བདུད་ཟེར་བ་ལྟར་མཉམ་འགྲོགས་ཀྱི་
ཚུལ་དུ་བྱུང་བ་ཞིག་ཡིན་པས་ན་བདག་ཉིད་གཅིག་པ་དང་ལྷན་སྐྱེས་ཀྱི་མ་རིག་པ་
སོགས་སུ་གྲགས་མོད། དོན་ལ་ནམ་ཡང་འདུ་འབྲལ་མེད་པའི་ལྷན་སྐྱེས་ཀྱི་བདེ་
ཆེན་ལྟར་དུས་རྟག་ཏུ་གཉུག་མར་གནས་པའི་འཁྲུལ་སེམས་ཞིག་སུ་ལའང་མེད་པས་
དེའི་གཞི་རྩ་ལྷག་མེད་ཀུན་རྫོབ་ཏུའང་སླར་གཏན་ནས་མི་སྐྱེ་བར་མཐའ་ཆོད་ངེས་
ཤིག་བཅད་ནུས་ཤིང་། དེ་ལྟར་གཅོད་བྱེད་ནི་དེའི་དངོས་གཉེན་གྱི་ལམ་བདེན་ཁྱད་
འཕགས་ཤིག་མ་གཏོགས་ཅི་ཡོད། ལམ་བདེན་དེ་གང་ཡིན་སྙམ་ན་ཤེས་རབ་ཕུལ་
དུ་བྱུང་བ་ཞིག་ཡིན་པས་ན་ཐོས་བསམ་བསྒོམ་པ་ལས་བྱུང་བའི་ཟབ་རྒྱས་ཀྱི་ཤེས་
རབ་བདེ་མྱུར་དུ་སྐྱེ་ཐབས་སུ་ལྷག་པའི་ལྷ་བསྙེན་ཅིང་སྒྲུབ་པ་སོགས་གཅིག་ལས་
གཅིག་ལྷག་ལྟ་བུ་མཐའ་ཡས་པ་ཞིག་བཞུགས་པ་ལས་སྐབས་འདིར་ནི་སེམས་ཉིད་
ཀྱི་རང་ངོ་ཕྱོགས་རེ་ཙམ་མཐོང་ཞིང་གོམས་འདྲིས་བྱས་ན་རྩལ་གྱི་ཤེས་རབ་རྩོལ་
མེད་དུ་འབྱུང་ལ་དེ་གཞན་སྐྱོན་བརྟག་བྱེད་སོགས་བདུད་ཀྱི་འཇུག་ཕྱོགས་རེའི་དབང་
དུ་མི་གཏོང་བར་གནད་དུ་ཆུན་ན་ལམ་གྱི་གེགས་ཐེ་ཚོམ་སོགས་བློ་ཡི་མུན་པ་སེལ་
ཞིང་ལམ་ཡང་དག་པ་རེ་མ་ནོར་བར་ཤེས་པར་འགྱུར་བས་ཐོག་མ་ཉིད་ནས་སེམས་
ཉིད་རང་ངོ་ཤེས་ཐབས་ལ་འབད་པ་ཡིན། འོན་ཀྱང་རླུང་སེམས་རགས་པས་རང་
ངོར་ཁེབས་དུས་སུ་སྟོང་འདིང་གསལ་འདིང་མང་པོ་བཏང་ན་ཡང་སེམས་ཉིད་ཇི་བཞིན་
པ་མཐོང་དཀའ་བ་དཔེར་ན་ཉི་མ་མཐོང་འདོད་པའི་མིས་བར་སྣང་སྤྲིན་འཐུག་པོས་
ཁེབས་དུས་གནམ་ལྟས་མང་པོ་བྱས་པ་དང་འདྲ་བས་རླུང་སེམས་རགས་པའི་རྒྱུ་བ་
མཚམས་བཅད་ཐབས་རྒྱལ་བའི་བཀའ་དང་མཐུན་པའི་མན་ངག་མྱོང་བའི་གྲུབ་པ་
རེ་ལ་བརྟེན་དགོས་པ་གཞིར་བཅས། དེ་འདྲའི་མན་ངག་ཕུན་སུམ་ཚོགས་པ་གསང་
- 348 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
སྔགས་བླ་མེད་ལུགས་ཀྱི་བསྐྱེད་རིམ་ཚད་ལྡན་རྒྱས་བསྡུས་ཅི་རིགས་ལ་བརྟེན་པའི་
རྫོགས་རིམ་ཟབ་མོས་རླུང་དབུ་མར་ཞུགས་གནས་ཐིམ་གསུམ་གྱི་མཐར་འོད་གསལ་
མངོན་དུ་བྱེད་ལུགས་ཁྱད་དུ་འཕགས་པ་དུ་མ་ཞིག་བཞུགས་པ་རྣམས་འདིར་བྱེད་མི་
དགོས་པར་འཁྲུལ་རྟོག་ཐད་ཀར་གཅོད་ཐབས་ཀྱི་མན་ངག་ཤིན་ཏུ་བྱ་སླ་ཞིང་ཆོད་
ཆེ་བ་ཡོད་ལ་དེ་དོན་ཚུལ་བཞིན་དུ་ཉམས་སུ་བླང་ན་འཁྲུལ་རྟོག་ལས་རླུང་དང་བཅས་
པ་རང་འགག་ཏུ་འགྲོ་ཞིང་དེའི་ཚེ་ངོས་ཟིན་རུང་མ་ཟིན་རུང་མ་འཁྲུལ་བའི་སེམས་
ཉིད་རྗེན་ལ་བུད་ན་མ་གཏོགས་འགྲོ་ས་མེད་པས་ཐབས་དེའི་སྒོར་གྱུར་པ་འཁྲུལ་གཞི་
རྩད་གཅོད་ཀྱི་ལམ་གནད་འདི་ལ་བཞི། ལུས་སྦྱོང༌། ངག་སྦྱོང་། སེམས་སྦྱོང་། དེ་
ཐམས་ཅད་ལ་གཅེས་པ་གནད་དོ། །འདིར་སྤྲོས་མེད་དབང་གི་སྔོན་འགྲོ་ལས་བྱུང་
བའི་དབང་དོན་ཉམས་ལེན་བྱེད་པ་སྐབས་སུ་བབས་པས་ས་ཕྱོགས་ཤིན་ཏུ་དབེན་
པར་ཕྱིན་ཏེ་གཞི་བདག་ལ་གཏོར་སྐྱེམས་བཏང་ནས་འགལ་རྐྱེན་སེལ་ཞིང་མཐུན་
རྐྱེན་སྦྱོར་བའི་ཕྲིན་བཅོལ་བྱ། བླ་མེད་བྱང་ཆུབ་ཀྱི་སེམས་ཀྱི་ཀུན་སློང་དང་རྩ་བའི་
བླ་མ་ལ་གསོལ་བ་ཤུགས་དྲག་ཏུ་བཏབ་ཅིང་ཐུགས་ཡིད་བསྲེས་ཏེ་ཧར་གྱིས་ལངས་
ལ་རྡོ་རྗེའི་འདུག་སྟངས་དང་བཅས་རང་ལུས་རྡོ་རྗེ་སྔོན་པོ་རྩེ་ལྔ་པ་ཡེ་ཤེས་ཀྱི་མེ་རབ་
ཏུ་འབར་ཞིང་འཁྱིལ་བ་ལས་མེ་སྟག་ཚ་ཚ་འཕྲོ་བས་ཅིས་ཀྱང་མི་ཚུགས་པར་ཡུན་
ཐུང་ཙམ་བསྒོམ། སླར་ལུས་དྲང་པོར་འདུག་ལ་ངག་ཏུ་ཧཱུྃ་ཞེས་བརྗོད་པ་ཙམ་གྱིས་
སྣང་སྲིད་ཐམས་ཅད་ཧཱུྃ་མཐིང་ནག་ཡེ་ཤེས་ཀྱི་འོད་ལྔ་འཕྲོ་ཞིང་མེ་འབར་བ་ཤ་སྟག་
ཏུ་གྱུར་ཏེ་དེ་རྣམས་ཀྱི་རང་སྒྲ་འབྲུག་སྟོང་དུས་གཅིག་ལ་ལྡིར་བ་ཙམ་སྒྲོག་པར་བསྒོམ་
ལ་ཧཱུྃ་དབྱངས་དྲག་པོ་ཐོལ་བྱུང་གི་ཚུལ་དུ་དར་གཅིག་བརྗོད། དེ་ནས་སེམས་ཀྱི་དྲན་
རྟོག་བཟང་ངན་ཐམས་ཅད་བཅད་དེ་མི་རྟོག་པའི་ངང་དུ་མཉམ་པར་འཇོག ཕཊ་སྒྲ་
དྲག་པོ་བརྗོད་པས་དེ་ལས་སད་པ་ན་འགྲོ་དྲུག་གི་ལུས་ཀྱི་རྣམ་འགྱུར་ངག་གི་སྨྲ་བརྗོད།
སེམས་ཀྱི་བྱུང་ཚོར་བདེ་སྡུག་བར་མ་ཐམས་ཅད་བློས་ཅི་ཁྱུད་རེ་ཝལ་གྱིས་གསལ་
བཏབ། ཡིད་ངོར་གསལ་བདོ་བ་ན་ཕཊ་སྒྲ་བྱས་ཏེ་འཕྲོ་བཅད་ལ་རྣམ་པ་ཡིད་བྱེད་
- 349 -



1972) 12 - ལྕེ་བཙུན་སྙིང་ཐིག་ ཡོ ་
ཀྱི་སྤྲོས་པ་དང་བྲལ་བའི་ངང་དུ་ངལ་བསོ། ཡང་དེ་རྣམས་བསྐྱར། བར་སྐབས་སུ་
འགྲོ་དྲུག་ལུས་ངག་གི་རྣམ་འགྱུར་ཤུགས་འབྱུང་རེ་དྲག་ཏུ་བྱས་ནའང་ཆོག གཡེང་
རྐྱེན་ཉར་ཉོར་དང་རྩེད་མཚར་ལྟ་བུ་མི་བྱ། དེ་ལྟར་ཉིན་གཅིག་གམ་གསུམ་ཙམ་སྔོན་
དུ་བཏང་ནས་སླར་སྒོ་གསུམ་སྦྱོང་ཐབས་དངོས་ལ་འཇུག་དགོས། ད་ 1:|:ཀྱི ཉི
དང་པོ་ནི། ལུས་བཟང་ངན་གང་ལས་ཀྱང་མ་སྐྱེས་མོད་གསོན་དུས་སྙིང་དབུས་སོགས་
ལུས་གནས་ཀྱི་རིག་པ་འོད་གསལ་ཉིད་རང་ལུས་ལམ་གནད་ཀྱིས་རབ་ཏུ་གཅུན་ན་
མངོན་པས་རྡོ་རྗེའི་འཕྲུལ་འཁོར་བྱ་བ་ལ་གནས་ཁང་སོགས་སྟབས་གང་བདེར་ལུས་
འགྱེལ་ཀྱང་རྨ་སོགས་སྐྱོན་མི་འབྱུང་བའི་སྟན་ལ་འཁོད་དེ་ལུས་འཁོར་བ་ལ་མི་འཇུག་
ཅིང་སངས་རྒྱས་ཀྱི་སྐུ་རྡོ་རྗེ་ཐོབ་ཕྱིར་ལམ་འདིར་འབད་དོ་སྙམ་དུ་དུང་ངེར་བསྒོམ།
བླ་མ་ལ་གསོལ་བ་བཏབ་ཅིང་ཐུགས་ཡིད་བསྲེ། དེ་ནས་ལང་ལ་རྐང་རྟིང་གཉིས་
སྦྱར་རྐང་སོར་ཅུང་བཀྱེད་པ་སྟན་ལ་བཙུགས་པུས་མོ་ཕྱིར་བསྐྱེད། རྐེད་པ་དང་མགོ་
སྐྱེ་དྲང་པོར་བསྲངས་གྲུ་མོ་བརྒྱང་ནས་སྤྱི་བོར་མ་རེག་ཙམ་ན་ཐལ་མོ་ཁོང་སྟོང་མེད་
པར་སྦྱར། མིག་གནད་ཧ་རེ་འཇོག ཤེས་པ་རང་སོར་བཞག ཤེད་རིམ་གྱིས་ཕྱུང་ལ་
ལུས་ཀྱི་ཆ་དང་ལྟོ་བའི་རླུང་བཅས་ཤུགས་ཀྱིས་གཅུན་ཅིང་འདར་ཆུང་ཐོན་པར་བྱ།
མགོ་ཡུ་འཁོར་བ་དང་དྲན་པ་འགག་སྙམ་བྱུང་ན་རིག་པ་དེའི་རྗེས་སུ་མི་འབྲང་བར་
ཧུར་ཕྱུང་། ཚུགས་མི་ཐུབ་པར་འགྱེལ་ན་དེར་བོར་ལ་གཏད་མེད་གྱི་ངང་དུ་ངལ་བསོ།
ངལ་དུབ་ཀྱིས་ཐང་ཆད་ཀྱང་མི་སྐྱོ་བར་སྙིང་རུས་ཀྱིས་འབད། རླུང་སེམས་ཀྱི་རྒྱུ་བ་
བཅད་ཐབས་ཡིན་པས་དུས་རྒྱུན་དམིགས་རྣམ་མང་པོ་མི་དགོས། སྲོད་དུས་སོགས་
སྐབས་རེར་ལུས་རྡོ་རྗེ་རྩེ་ལྔ་སྔོན་པོ་ཡེ་ཤེས་ཀྱི་འོད་ལྔ་དང་མེ་འབར་བ་བསྒོམ་ན་གནས་
སྐབས་སུ་བགེགས་ཀྱིས་མི་ཚུག་ཅིང་རིག་རྩལ་འབར་བ་དང་མཐར་ཐུག་ཆོས་སྐུ་འགྱུར་
མེད་ཡེ་ཤེས་ལྔ་ལྡན་ཐོབ་པའི་དགོས་པ་ཡོད། ཡང་རྡོ་རྗེ་སྔོན་པོ་རྩེ་གསུམ་པའི་ཡར་
གྱི་དབུས་ར་ཆོས་སྐུ་གཡས་གཡོན་ལོངས་སྤྲུལ་ཏེ་གཟུགས་སྐུ། མར་གྱི་དབུས་ར་ངོ་
བོ་སྟོང་པ། གཡས་རང་བཞིན་གསལ་བ། གཡོན་ཐུགས་རྗེ་ཀུན་ཁྱབ་སྟེ་ཡེ་ཤེས་
- 350 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
གསུམ། རྡོ་རྗེའི་རྐེད་པ་གཅིག་དྲིལ་ནི་གཞིར་གནས་ཀྱི་ཡེ་ཤེས་གསུམ་པོ་འབྲས་བུ་
སྐུ་གསུམ་གྱི་ངོ་བོ་རྫོགས་བྱེད་ལམ་བདེན་གྱི་རིག་པ་སོ་མས་ཁྲེགས་ཆོད་དང་ཐོད་
རྒལ་གྱི་ལམ་གནད་གཅིག་དྲིལ་དུས་གཅིག་ལ་ཉམས་འོག་ཏུ་བཙུད་ནུས་པའི་མཚོན་
དོན་ཤེས་པས་འཁོར་འདས་རྒྱང་ཆད་ཕྱོགས་འཛིན་གྱི་སྒྲོག་ལས་གྲོལ་བའི་དགོས་
པ་ཡོད། དེ་གཉིས་གང་བསྒོམས་ཀྱང་ལུས་སེམས་ལྷག་མེད་རྡོ་རྗེ་དེར་ཧྲིལ་གྱིས་སོང་
བར་བསམ་དགོས། ཚིག་ཕྱི་མའི་ཕྱི་མ་ལྟར་མི་འགྱུར་རྡོ་རྗེའི་འཕྲུལ་འཁོར་དགོས་
གནད་ལག་ལེན་དང་བཅས་པ་ཁྲིད་ཡིག་ཡེ་ཤེས་བླ་མ་ལས་ཤིན་ཏུ་གསལ་བས་དེ་
ལྟར་ལེགས་པར་བྱེད་དགོས། རྟེན་འབྲེལ་ཐུན་མོང་མ་ཡིན་པའི་ལུས་སྦྱོང་འདི་ནི་
ཕྱག་བསྐོར་གར་དང་ཕྱག་རྒྱ་རྩ་རླུང་གི་འཕྲུལ་འཁོར་ལྟ་བུ་བྱེད་རྒྱུ་དགོས་རྒྱུ་ཆེ་ལ་
དོན་འབྲས་ཆུང་བ་ཞིག་གཏན་ནས་མིན་ཏེ། རླུང་སེམས་འགག་ཅིང་སེམས་ཉིད་འོད་
གསལ་ངོས་ཟིན་པ་དང་ལུས་ཟག་མེད་འོད་སྐུར་གྲོལ་བའི་ཉེ་རྒྱུ་ཁྱད་པར་ཅན་ཡིན་
གཉིས་པ་ནི།སྟན་བདེ་བ་ལ་དྲང་པོར་འདུག་ནས་ངག་འཁོར་བ་ལས་ལྡོག་ཅིང་སངས་
རྒྱས་གྱི་གསུང་རྡོ་རྗེ་འགྲུབ་ཕྱིར་ལམ་འདི་ལ་འཇུག་གོ་སྙམ་དུ་དུང་ངེར་བསྒོམ། བླ་
མ་ལ་མོས་གུས་དྲག་པོས་ཐུགས་ཡིད་བསྲེ། དེ་ནས་རང་གི་ངོ་བོར་གནས་པའི་ཐུགས་
ཀར་ཧཱུཾ་སྔོན་ཕྲ་མོ་འོད་ལྔ་འབར་བ་གཞིར་གནས་ཡེ་ཤེས་ཀྱི་ངོ་བོར་གསལ་བཏབ།
ཤེས་པ་ཁོད་སྙོམ་དུས་ཧཱུྃ་སྒྲ་ཆེ་ཆུང་སྤེལ་མ། ཉོབ་ན་ཇེ་དྲགས་ངར་ལྡན། རྒོད་ན་ཇེ་
ཆུང་ཇེ་དལ་ཁམས་དང་སྦྱར་བའི་ཧཱུྃ་དབྱངས་ཀྱིས་བསྐུལ་ཏེ། ཧཱུཾ་དེ་འདྲ་མང་པོ་བྱུང་
བ་སྣ་བུག་གཡས་ནས་ཕྱིར་ཐོན་ཏེ་ཉེ་འཁོར་གྱི་ཡོ་བྱད་དང་སྐྱེ་འགྲོ་གནས་ཁང་སོགས་
ལ་ཕོག་པ་ཙམ་གྱིས་ཐམས་ཅད་ཧཱུྃ་དུ་ཧྲིལ་གྱིས་སོང་ནས་རང་སྒྲ་འུ་རུ་རུ་སྒྲོག་པར་
བསྒོམ། དེ་ནས་ཧཱུྃ་ཡིག་བློས་ཁྱུད་ཚད་སྤྲོ་ཞིང་དེས་སྣོད་བཅུད་བློས་ཁྱུད་ཚད་ཧཱུྃ་གི་
གཟུགས་སྒྲ་འབའ་ཞིག་ཏུ་བསྒྱུར། དེ་དག་རང་སྒྲ་བཅས་ཏེ་ཚུར་འདུས་པ། ལ་ལ་
སྣ་བུག་གཡོན་ནས་ལུས་ཀྱི་ནང་དུ་ཞུགས། ལ་ལ་ལུས་ཀྱི་ཕྱི་ནས་ཚུར་ཐིམ་པས་རང་
- 351-



ལུས་སྐྲ་རྩེ་ཙམ་ཡང་མ་ལུས་པ་དང་རླུང་སེམས་བཅས་ཧཱུྃ་གི་གཟུགས་སྒྲ་ཁོ་ནར་གྱུར།
དེ་ནས་ཧཱུྃ་རྣམས་རྩ་བའི་ཧཱུྃ་ལ་བསྡུ། དེ་ཡང་དབྱིངས་སུ་བསྡུས་ཏེ་ངལ་བསོ། རྗེས་
ཤེས་གང་སྣང་ཧཱུྃ་དུ་འཆར་སྙམ་མ་བྱུང་བར་དུ་བྱ། དེས་སྔར་ཞེན་གྱི་དངོས་འཛིན་
གང་ཡང་མ་ཆོད་པའམ་གལ་ཏེ་ཧཱུཾ་སྣང་ལ་ཞེན་ན་རང་ཐ་མལ་པའི་སྙིང་ག་ནས་ཧཱུྃ་
མཐིང་མེ་འབར་བ་ཆེ་ཆུང་ངེས་མེད་མང་པོ་འཕྲོས་པ་ཀུན་ཀྱང་གནམ་ལྕགས་རྡོ་རྗེའི་
ཐོག་ཆེན་ལས་ཀྱང་སྟོབས་ཤུགས་ཆེ་བར་གྱུར་པ་དེ་རྣམས་ཀྱིས་རང་བཞིན་གྱི་ལུས་
རླུང་སེམས་བག་ཆགས་དང་བཅས་པ་ལྷག་མེད་དུ་གཏོར་ཕྱི་སྣོད་ཐམས་ཅད་ཀྱང་དེ་
བཞིན་དུ་གཏོར་མཐར་ཧཱུྃ་རྣམས་ཀྱང་རང་སར་ཡལ་བས་ཆོས་ཐམས་ཅད་སྟོང་ཆེན་
ཆོས་ཀྱི་དབྱིངས་དང་རོ་གཅིག་ཏུ་གྱུར་པར་བསམ་ལ་རིག་པ་འཛིན་མེད་ཀྱི་ངང་དུ་
མཉམ་པར་བཞག རྗེས་སྣང་ཐམས་ཅད་སྟོང་སེང་གི་རྣམ་པའི་དུམ་ཆོད་ཁྲལ་ཁྲོལ་
གྱི་ཉམས་མ་བྱུང་གི་བར་དུ་འབད་དགོས། ཐུན་མིན་གྱི་ངག་སྦྱོང་འདི་ཡང་ཁ་འདོན་
བཟླས་བརྗོད་གཞན་དང་རྡོར་བཟླས་བུམ་ཆེན་སོགས་རླུང་སྦྱོར་གཞན་ལས་མྱུར་
བའི་ཡུལ་སེམས་ཀྱི་ཁྲི་བ་བཙན་ཐབས་སུ་གཅོད་བྱེད་མཆོག་ཏུ་གྱུར་པ་ཡིན་པས་ལུས་
སེམས་ན་བུན་ལྟར་དེངས་པའི་ཉེ་རྒྱུ་ཡིན་པར་ཤེས་དགོས་སོ། ། | 1:|:ཀྱི་
གསུམ་པ་ནི། སྟན་བདེ་བ་ལ་ལུས་དྲང་པོར་འཁོད་དེ་ཡིད་འཁོར་བ་ལས་ལྡོག་ནས་
སངས་རྒྱས་ཀྱི་ཐུགས་རྡོ་རྗེ་འགྲུབ་པར་བྱ་ཕྱིར་སེམས་ཉིད་གཏན་ལ་འབེབ་པར་བགྱིའོ་
སྙམ་དུ་དུང་ངེར་བསྒོམ། བླ་མ་ལ་མོས་གུས་གདུང་ཤུགས་དྲག་པོས་གསོལ་བ་རྩེ་
གཅིག་ཏུ་བཏབ་ཅིང་ཐུགས་ཡིད་བསྲེ། ལུས་སེམས་ཁོང་ལྷོད་པའི་ངང་ནས་ཡིད་གཞན་
དུ་མ་ཡེངས་པར་འདི་ལྟར་བསམ་དགོས་ཏེ། སོ་སོའི་རྒྱུ་རྐྱེན་སྣ་ཚོགས་པ་གློ་བུར་དུ་
ཚོགས་ཤིང་ཕན་ཚུན་རྟེན་ཅིང་འབྲེལ་པ་ཙམ་གྱི་རྐྱེན་དབང་གིས་འཁོར་འདས་ཀྱི་ཆོས་
ངན་པ་དང་བཟང་པོའི་བྱེ་བྲག་མཐའ་ཀླས་པའི་རྒྱུ་དང་འབྲས་བུའི་ཚུལ་དུ་ཐ་དད་རྣམ་
པ་སྣ་ཚོགས་ཇི་ལྟར་སྣང་ཞིང་སྲིད་པ་ཐམས་ཅད་བློས་བཀོད་པའམ་བློས་བཞག་པ་
ཙམ་མ་གཏོགས་དོན་ལ་གྲུབ་པ་ནི་ཅུང་ཟད་ཀྱང་མེད། བློ་དེ་ཡང་བློས་བཏགས་ཙམ་
- 352 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ལས་གང་ཡང་མེད་བཞིན་དུ་ཡོད་ཡོད་ལྟར་གསལ་ཞིང་མ་འདྲེས་པའི་ཚུལ་གྱིས་བཟང་
ངན་བར་མ་གང་རུང་གི་རྣམ་རྟོག་སྔར་མེད་རེ་གསར་དུ་བྱུང་ཞིང་གནས་ལ་འགགས་
འགྲོ་བ་དང་ཡང་གསར་པ་རེ་སྐྱེ་བ་སོགས་རྒྱུན་མི་འཆད་པ་འདི་དང་པོ་ཇི་ལྟར་བྱུང་
སྙམ་ན། ཡུལ་ཉེ་བར་གནས་ཤིང་དབང་པོ་སྐྱོན་མེད་པ་དང་ཤེས་པ་འཆོར་རུང་གོ་
མ་འགགས་ཙམ་ཚོགས་པའི་རྐྱེན་དབང་གིས་མངོན་སུམ་དུ་བྱུང་ནའང་མེད་པ་གསལ་
སྣང་སྒྱུ་མའི་མི་སོགས་དང་འདྲ་བ་མ་གཏོགས་རྒྱུ་ཁེར་ཚུགས་ཅན་འདི་ཁོ་ནས་བྱུང་
ངོ་ཞེས་པའི་ཁུངས་གཏན་ནས་མི་སྲིད་པས་རྒྱུས་སྟོང་། བར་དུ་ཇི་ལྟར་གནས་སྙམ་
ན། མེད་སྣང་ཙམ་པོ་དེ་ཡུན་རིང་ཐུང་ཅི་ཙམ་གནས་པ་ལྟར་སྣང་ཡང་རུང་སྒྱུ་མའི་མི་
སོགས་ཀྱི་རྣམ་འགྱུར་དང་འདྲ་བ་མ་གཏོགས་དོན་ལ་གང་ཡང་མི་གནས་པས་རྣམ་
རྟོག་རང་གི་ངོ་བོས་སྟོང་། ཐ་མ་ཇི་ལྟར་འགྲོ་བར་འདུག་སྙམ་ན་དེ་ལྟར་མ་སྐྱེས་ཤིང་
མི་གནས་པའི་ཀུན་རྟོག་གློ་བུར་བ་དེ་འཇིག་རྐྱེན་གྱི་དབང་གིས་འགྲོ་བ་ལྟར་སྣང་
ནའང་སྒྱུ་མའི་རྟ་གླང་སོགས་ཡལ་ཟིན་པ་དེ་སླར་མི་སྐྱེ་བ་ལྟར་རིགས་འདྲ་ཕྱི་མའི་
ཀུན་རྟོག་རྣམས་སྔར་ཡལ་ཚར་བ་དེའི་རང་འབྲས་གཏན་ནས་མིན་པས་འབྲས་བུས་
སྟོང་། དེས་ན་རྒྱུ་འབྲས་ངོ་བོ་གསུམ་གྱིས་སྟོང་པའི་སྣང་ཙམ་ཀུན་རྫོབ་ཀྱི་སེམས་སྐྱེ་
འགག་གནས་གསུམ་མམ་བྱུང་གནས་འགྲོ་གསུམ་གྱི་རྣམ་པ་ཅི་ཙམ་ཞིག་ཤོར་ནའང་
ཤར་བའི་དུས་ཉིད་ནས་དོན་དམ་པར་འཕོ་འགྱུར་དེ་འདྲ་གདོད་ནས་ཡོད་མ་མྱོང་
བའི་ཚུལ་ངོ་ཤེས་པ་ལ་སེམས་ཉིད་རྟོགས་ཞེས་བྱ། དེ་ལ་ཅི་ཙམ་གོམས་པ་དེ་ཙམ་
དུ་ཆོས་པ་རྣམས་ཀྱི་དགག་བྱ་རྨོངས་པ་དང་ཆགས་སྡང་སོགས་རྟོག་ངན་དྲི་མ་ཅན་
རྣམས་དག་ཅིང་བསྒྲུབ་བྱ་དད་བརྩོན་སྙིང་རྗེ་ཤེས་རབ་སོགས་དྲི་མ་མེད་པ་རྣམས་
གོང་ནས་གོང་འཕེལ་གྱི་ཚུལ་དུ་ངང་གིས་འབྱུང་བ་མི་བསླུ་བས་དོན་དམ་ཚུལ་བཞིན་
དུ་ཤེས་ན་དེས་ཀུན་རྫོབ་ཀྱི་རྟེན་འབྲེལ་ཁྱད་གསོད་མི་མཛད་པར་མ་ཟད་སྤང་བླང་
མ་ནོར་བའི་ལོག་ལེན་ཚུལ་བཞིན་དུ་ཐུབ་ངེས་རེ་ཡིན་དགོས་པས་ན་སེམས་སྦྱོང་གི་
མན་ངག་འདི་སྦྱོང་བརྩོན་གཞན་ལས་ཆེས་ཟབ་པ་རྣམ་གྲོལ་ཐར་པ་དང་ཐམས་ཅད་
- 353 -



ལྕེ་བཙུན་སྙིང་ཐིག་
མཁྱེན་པའི་ལམ་བཟང་མ་ནོར་བའི་གཞུང་ཤིང་ཆེན་པོ་ཡིན་པ་དང་རྫོགས་པ་ཆེན་པོའི་
རིག་པ་ཀ་དག་ཉིད་མངོན་དུ་བྱེད་ཐབས་མེད་དུ་མི་རུང་བ་ལྟ་བུའང་ཡིན་པས་ན་ཆོས་
འདི་ལས་ཕྱི་རོལ་ཏུ་མ་གྱུར་པའི་སྐལ་ལྡན་རྣམས་ཀྱིས་གུས་པ་ཆེན་པོས་ཉམས་སུ་
བླང་བར་བྱའོ། །
བྱེད་ པ་ ༈ །
བཞི་པ་ནི། སེམས་ཉིད་དོན་དམ་པའི་གནས་ལུགས་གཏན་ལ་འབེབས་པའི་སྐབས་
འདིར་ནི་སྤང་བྱའི་ཀུན་རྟོག་ཞེན་ཡུལ་དང་བཅས་པ་གཞི་མེད་རྩ་བྲལ་དུ་གཏོང་དགོས་
པས་མ་ཚད་སྒོ་གསུམ་གྱི་སྦྱང་བ་བྱས་མ་ཐག་པས་མཚོན་པའི་བསྐྱེད་རྫོགས་སོགས་
ཟག་བཅས་དང་ཟག་མེད་ཀྱི་ལམ་གང་ལ་བརྩོན་པ་ཐ་དག་གནས་ལུགས་ཆོས་ཀྱི་
དབྱིངས་སུ་གང་ཡང་མ་གྲུབ་པས་ཅིར་ཡང་མི་དམིགས་པའི་ངང་དུ་ལ་བཟླ་བ་དང་།
དེ་ལྟར་མ་རྟོགས་ཏེ་འཁྲུལ་པའི་སེམས་ཅན་གྱི་རྒྱུད་རྣམ་པར་གྲོལ་བའི་ཐབས་སུ་
གྱུར་པ་སྣང་ཚུལ་སྒྱུ་མ་ཙམ་གྱི་སྤང་གཉེན་དགག་སྒྲུབ་ཀྱི་བྱ་བྱེད་ཐམས་ཅད་ངོ་མཚར་
སྒྱུ་མའི་རོལ་རྩེད་བཞིན་དུ་སྣང་ཆ་རྡུལ་ཙམ་མི་འགག་པའི་དུས་ཉིད་ནས་ཆོས་ཀྱི་
དབྱིངས་རྣམ་པར་དག་ཅིང་འོད་གསལ་བའི་རོལ་གར་ཙམ་དུ་རོ་སྙོམས་ཤེས་ཤིང་
དྲན་རིག་ཆོས་ཀྱི་དབྱིངས་ལས་མི་གཡོ་བའི་བཙན་ས་རང་བབས་ཀྱི་ཚུལ་དུ་འཛིན་
པ་ནི་རྫོགས་པ་ཆེན་པོའི་ལམ་གནད་མཐར་ཐུག་པའི་སྲོག་རྩ་ལྟ་བུ་ཡིན་པས་ན་གྲུབ་
མཐའ་གཞན་དང་མི་བསྲེ་བར་རང་ལམ་ཚུལ་བཞིན་དུ་ཉམས་སུ་བླང་བ་ལ་སྒོ་ཀུན་
ནས་འབད་པར་བྱའོ། །དེ་ལྟར་ལུས་ངག་སེམས་སྦྱོང་འདྲ་མི་འདྲ་མང་པོ་བྱེད་མཁན་
གྱི་ཤེས་པ་ཁོ་རང་གཞི་མེད་རྩ་བྲལ་དུ་ཐག་ཆོད་པ་ཞིག་མ་བྱུང་གི་བར་དུ་འབད་དགོས།
ཐུན་གྱི་མཇུག་རྣམས་སུ་བསྔོ་སྨོན་རྣམ་པར་དག་པ་རེ་བྱ་བ་དང་ཐུན་མཚམས་སུའང་
སོ་སོའི་ཉམས་ལེན་གྱི་རྩིས་ཟིན་པ་རེ་ལ་དྲན་ཤེས་བག་ཡོད་བརྟན་པོ་ཟོལ་མེད་རེ་
རྒྱུན་དུ་བསླབ་པར་བྱའོ། །
གཉིས་པ་ལ་གཉིས། ལམ་དངོས་དང་ཡན་ལག་གོ །དང་པོ་ལའང་གཉིས། ངོ་བོ་
ཀ་དག་གི་ཉམས་ལེན་དང་རང་སྣང་ལྷུན་གྲུབ་ཀྱི་ཉམས་ལེན་ནོ། །དེ་ཡང་རྫོགས་
- 354 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཆེན་གྱི་དངོས་གཞིའི་ཉམས་ལེན་རྣམས་མ་བཅོས་རིག་པ་རྗེན་པ་ཁོ་ན་ལམ་དུ་བྱེད་
པ་ཡིན་ལ། མན་ངག་སྡེ་ཡང་གསང་བླ་མེད་ཀྱི་སྐབས་འདིར་གདོད་ནས་འཁྲུལ་མ་
མྱོང་བས་ལམ་གྱིས་གསར་དུ་གྲོལ་བ་གང་ཡང་བྱར་མེད་ཡེ་གྲོལ་གྱི་རིག་པའི་ངོ་བོ་
ལ་མཉམ་པར་བཞག་པའི་ངང་དུ་སྒྲིབ་བྱེད་ཀྱི་དྲི་མ་གློ་བུར་བས་བསླད་ནས་འཁྲུལ་
ཆ་ཅན་དུ་སོང་བའི་རླུང་སེམས་རང་གྲོལ་དུ་གཏོང་ཐབས་ཁྲེགས་ཆོད་ཀྱི་ལམ་དང༌། །
རིག་པའི་ངོ་བོ་དང་འབྲལ་མེད་རྗེས་སུ་འབྲེལ་བའི་རང་སྣང་དྲི་མ་མེད་པ་ཉིད་མངོན་
དུ་བྱེད་ཐབས་ཐོད་རྒལ་གྱི་ལམ་གཉིས་ཀྱི་ཕྱི་མ་ནི་གསང་སྐོར་མན་ཆོད་ཀྱིས་ཇི་
བཞིན་པར་གཏན་ལ་འབེབས་མི་ནུས་པའི་ཁྱད་ཆོས་ཀྱང་ཡིན་ལ་དེའི་དང་པོ་ཀ་དག་
གི་ཉམས་ལེན་ལ་གསུམ། ལྟ་བས་ཐག་བཅད་པ། བསྒོམ་པས་ཉམས་སུ་བླང་བ།
སྤྱོད་པས་བོགས་དབྱུང་བའོ། །དང་པོ་ནི། སེམས་ཀྱི་གསང་བ་རིག་པ་ཉིད་སུས་
ཀྱང་མ་བཅོས་པར་ཡེ་ནས་གཞི་མེད་རྩ་བྲལ་དངོས་མཚན་ཐམས་ཅད་ལས་རབ་ཏུ་
འདས་པའི་སྤྲོས་བྲལ་ཀློང་ཡངས་ཆེན་པོ་ཡིན་པས་ན་ངོ་བོ་སྟོང་པ་ཞེས་བྱ། རིག་པའི་
རང་བཞིན་ནི་ཀུན་གཞི་ཞེས་ཀུན་གཞིའི་རྣམ་ཤེས་སོགས་གློ་བུར་བའི་བག་ཆགས་
བཟང་ངན་སྣ་ཚོགས་པའི་རྟེན་དུ་གྲགས་པ་ལྟ་བུའམ་ཡིད་རྟོག་མེད་དང་སྒོ་ལྔའི་རྣམ་
ཤེས་ལྟར་རྟོག་མེད་ལུང་མ་བསྟན་གྱི་ཤེས་པ་གཞན་ལས་ཆེས་འཕགས་པ་རྟོག་སྒྲིབ་
ཀྱི་དྲི་མ་ཀུན་དང་ཡེ་ནས་བྲལ་བའི་རང་གསལ་འཕོ་འགྱུར་མེད་པ་ཉིད་མངོན་དུ་གྱུར་
མ་ཐག་པ་ནས་མ་བཅོས་གདོད་མའི་ངོ་བོ་ནང་གསལ་ཚུལ་གྱི་མཁྱེན་ཆ་རང་ཆས་
ལྷུན་གྱིས་གྲུབ་པའི་བདག་ཉིད་ཆེན་པོ་ཡིན་པས་ན་རང་བཞིན་གསལ་བ་ཞེས་བྱ།
སྟོང་གསལ་གཉིས་ཕན་ཚུན་རྟེན་དང་བརྟེན་པའི་ཚུལ་དུ་གནས་པ་ཙམ་མ་ཡིན་པར་
ཡེ་ནས་དབྱེར་མེད་རོ་གཅིག་པའི་ངོ་བོ་ལས་གཡོ་བ་ཕྲ་མོ་ཙམ་ཞིག་ནམ་ཡང་ཡོད་
མི་སྲིད་པས་ཁྱབ་ཅིང་རྟག་པ་དམ་པ་རིག་སྟོང་ཟུང་འཇུག་ཆེན་པོའི་རང་རྩལ་ཕྱིར་
གསལ་གྱི་ཡེ་ཤེས་རྒྱ་ཆད་ཕྱོགས་ལྷུང་ཀུན་བྲལ་རྟོགས་ན་སངས་རྒྱས་དང་མ་རྟོགས་
ན་སེམས་ཅན་གྱི་རྟེན་དང་གཡོ་བའི་ཆོས་ཐམས་ཅད་ཀྱི་རྣམ་པ་འཆར་རུང་མ་འགགས་
- 355 -



1:༢༧༧) ས་ཡི་ ལྕེ ་བཙུན་སྙིང་ཐིག ། གན ས་མ་
ཤིང་གཤིས་ལ་གང་ཡང་མི་གནས་པའི་ཚུལ་གྱིས་ཡེ་ནས་ཀུན་ཏུ་ཁྱབ་ཅིང་ཡོངས་སུ་
བརྡལ་བ་ལ་ཐུགས་རྗེ་ཀུན་ཁྱབ་ཅེས་བྱ། རྩལ་སྣང་གི་ཆོས་ཐམས་ཅད་ཐ་དད་མ་འདྲེས་
པའི་ཚུལ་ཅན་ཡིན་མོད། དེ་དག་ཀྱང་གནས་ལུགས་རིག་སྟོང་ཟུང་འཇུག་ཉིད་ལས་
མི་གཞན་པས་རྣམ་གསུམ་དབྱེར་མེད་ཆེན་པོ་ཞེས་བྱ། དེ་ཡང་བདེན་འཛིན་བཤིག་
ཤུལ་གྱི་སྟོང་པ་ཉིད་དང༌། དེ་ཤེས་བྱེད་ཀྱི་བློ་གསལ་བ་དང༌། སྔ་མ་ཡུལ་དང་ཕྱི་མ་
ཡུལ་ཅན་ཙམ་གྱི་ཟུང་འབྲེལ་ལྟ་བུ་ཁོལ་བུ་པ་མ་ཡིན་ལ། རིག་པ་སྤྲོས་བྲལ་ཅིས་ཀྱང་
མི་ཕྱེད་པའི་ངོ་བོ་ཡེ་སྟོང་དང་། རང་བཞིན་སུས་ཀྱང་མ་བཀོད་པའི་བློ་བྲལ་རང་
བྱུང་རང་གསལ་དང་། སྔ་མ་ཡུལ་དང་ཕྱི་མ་ཡུལ་ཅན་ལྟ་བུའི་ཐ་དད་དབྱེར་མེད་ཡེ་
ནས་ཡིན་པ་མ་གཏོགས་སངས་རྒྱས་སེམས་ཅན་སུས་ཀྱང་དེ་ལྟར་སྟོང་ཐབས་གསལ་
ཐབས་དེ་གཉིས་ཁ་སྦྱོར་བྱེད་ཐབས་རྡུལ་ཙམ་ཡང་བྱེད་མི་དགོས་པའི་མ་བཅོས་ཟུང་
འཇུག་འཕོ་འགྱུར་མེད་པ་དེ་ལ་བདེན་འཛིན་གྱི་བློས་ལྟ་ཅི་བདེན་མེད་ཙམ་འཛིན་
བྱེད་ལྟ་བུའི་བློ་གློ་བུར་པ་གང་གིས་ཀྱང་ངོ་ལྟ་བྱེད་མི་ནུས་ཤིང་བྱེད་ཀྱང་ཅི་དགོས་
པས། རྟོགས་བྱ་རྟོགས་བྱེད་ཀྱི་མཚན་མ་རྡུལ་ཙམ་ཡང་མེད་ནའང་རང་ཐོག་ཏུ་ངོ་
འཕྲོད་ཅིང་ཡིན་ནམ་མིན་སྙམ་པའི་རྟོག་དཔྱོད་སོགས་སྐྱོན་ཐམས་ཅད་ཀྱང་རང་ཐོག་
དེར་ངང་གིས་ཆོད་ནས་ཡིད་གཉིས་ཐེ་ཚོམ་གྱི་གནས་མེད་པ་ཞིག་མ་བྱུང་ན་ཀ་དག་
རྟོགས་པའི་མིང་བརྟགས་པ་ཙམ་རེ་ལ་ནི་དོན་ཅི་ཞིག་ཡོད་པས་རབ་ཇི་བཞིན་དུ་
རྟོགས་པ་དང་། འབྲིང་རང་ཐོག་ཏུ་ཉམས་མྱོང་བཟང་པོ་ཐོན་པ་དང༌། ཐ་ནའང་
བློས་བྱས་མཚན་མའི་གྲུབ་མཐའ་གཞན་གང་དང་ཡང་མི་འདྲ་བའི་གནད་གསང་ཕུ་
ཐག་ཆོད་པ་རེ་གོ་བ་ནི་མེད་དུ་མི་རུང་བ་ཡིན་ལ། དེ་ཡང་བླ་སློབ་ཚད་ལྡན་འཛོམ་
ན་དབང་དུས་སོགས་ཞར་བྱུང་ངོ་འཕྲོད་པ་ཡང་སྔར་ནས་ད་བར་དུ་བྱུང་ཞིང༌། དེ་ཙམ་
མིན་ནའང་མན་ངག་གི་དུམ་བུ་འདིས་བསྟན་པའི་སྔོན་འགྲོའི་ཐོག་མ་ནས་ད་བར་དུ་
བཤད་ཅིང་ཉན་པ་དེ་རྣམས་ཁ་ཙམ་མིན་པར་ཉམས་སུ་བླང་ན་ཐབས་དེས་ལོས་རྟོགས།
ཁྱད་པར་དུ་བློ་སྦྱོང་གཞན་ཡུན་རིང་པོར་བྱས་པ་བས་བླ་མའི་མོས་གུས་བཟང་པོ་ཐུན་
• 356 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཆུང་གཅིག་གི་དགའ་བས་བློ་སྣ་མི་མང་བར་སེམས་ཉིད་རྟོགས་ཐབས་བླ་མའི་མོས་
གུས་གཅིག་ཆོག་ཡིན་ཐག་བཅད་དེ་དུས་དང་རྣམ་པ་ཀུན་ཏུ་བརྩོན་ན་ཁེ་ཤིན་ཏུ་ཆེ་
ཞིང་ཉེས་འགལ་རྡུལ་ཙམ་ཡང་མེད་པ་ཡིན་གྱི་གཞན་ལྷ་ཁ་འདྲེ་ཁ་དང་ཕོ་ཁ་མོ་རྐུབ་
སོགས་ལ་རེ་བ་བྱས་ན་ཅིར་འགྱུར་མི་ཤེས། ལྟས་དང་ལྟ་རྒྱུ་གང་ཡང་མེད་ཅེས་ཁ་
ལ་ཁྱེར་ནས་ཆོས་དང་གང་ཟག་ཡ་བྲལ་བས་རྟོགས་རྒྱུ་ཡང་ཅི་ཡོད། དེ་འདྲའི་མི་རྣམས་
ཆོས་དང་རྒྱབ་འགལ་དུ་འགྲོ་ངེས་ཡིན། དེ་བས་ན་སེམས་ཉིད་ཚུལ་བཞིན་དུ་རྟོགས་
པའི་སྨོན་ལམ་བཟང་པོ་རེ་ཚུན་ཆད་ལ་ཇི་སྲིད་འཚོ་བའི་བར་དུ་འབད་པར་བྱའོ། །
གཉིས་པ་ནི། རིག་ངོ་དང་པོ་ཤེས་པ་ནས་ནང་གསལ་གདོད་མའི་དབྱིངས་སུ་སངས་
མ་རྒྱས་ཀྱི་བར་དུ་བསམ་སྦྱོར་གཞན་གྱིས་རིག་པ་བཅོས་བསླད་མི་བྱེད་པར་བསྒོམ་
པ་གནད་དུ་འགྲོ་བ་རེ་ལ་ཉིན་མཚན་འཁོར་ཡུག་ཏུ་བསླབ་དགོས་པས་འགྲོ་གྲངས་
མང་བ་སོགས་ལུས་ཀྱི་སྤྱོད་ལམ་འགྱུར་ལྡོག་སྣ་ཚོགས་མི་བྱེད་པར་དཔེར་ན་རི་བོ་
ལྟར་འདུག་ཚུགས་བརྟན་པོ་རེ་ཟིན་པ་ལ་བརྟེན་ནས་བསྒོམ་གྱི་གཞི་བཟུང་ཕྱིར་ལུས་
བག་ཕེབ་པར་བྱས་ལ་དྲང་པོར་འདུག་ཅིང་མིག་ཐད་ཀར་ཧ་རེར་བཞག སྨྲ་བ་འཕྲོ་
བཅད་ལ་རིག་པ་གཡོ་མེད་དུ་གནས་དུས་རླུང་རང་བབས་རྒྱ་ཡན་དུ་འཇོག བྱིང་ཉམས་
ཀྱིས་རིག་པ་བསླད་སྙམ་བྱུང་ན་རླུང་ཁ་ནས་ཕྱིར་འཛིན་གྱིས་ཨར་ལ་གཏད། རྒོད་
ཉམས་ཤར་དུས་རླུང་བུམ་པ་ཅན་འཇམ་པོ་བཟུང་ནས་ནང་དུ་རླུང་སེམས་ཨར་ལ་
གཏད། ཨར་གཏད་ཅེས་པ་རླུང་སེམས་དབྱིངས་སུ་གཅུན་པ་ལ་ཟེར། སྐབས་འདིར་
རླུང་སེམས་རིག་ཐོག་ཏུ་གཅུན་བྱས་ན་ཆོག རླུང་སེམས་འགྲོས་གཅིག་པས་རླུང་རྒོད་
ན་སེམས་མཚོ་རླབས་ལྟར་གཡོ་ཞིང་འཁྲུག རླུང་འཇམ་དུས་རྒྱ་མཚོ་རླབས་བྲལ་
ལྟར་སེམས་མི་འཕྲོ། ལུས་སེམས་གཡོ་བྱེད་རླུང་ཡིན་པས་རླུང་གནད་གལ་ཆེ།།
ཅོག་བཞག་དང་པོས་གཞི་མ་ཟིན་པར་བསྒུལ་བསྐྱོད་བཟང་ངན་ཇི་ཙམ་ཤོར་བ་དེ་
སྙེད་དུ་རླུང་གི་རྩལ་ཤུགས་འཕེལ་བས་ཅོག་བཞག་བར་མ་ལ་གནོད། རླུང་གིས་ལུས་
སེམས་དཀྲུག་པ་དེས་རིག་ངོ་བསྒྲིབས་ནས་རྟོགས་སུ་མི་སྟེར་ཞིང་བསྒོམ་ཡང་མི་བདེ་
- 357-



དེ ་ ཡ ང ལྕེ་བཙུན་སྙིང་ཐིག་གི ་ རྒྱབ་
བས་ཅོག་བཞག་ཕྱི་མ་ལ་གནོད། དེས་ན་སྒོ་གསུམ་རྩོལ་མེད་དུ་འཇོག་པ་གལ་ཆེ།།
དེ་ལས་ཀྱང་ཅོག་བཞག་ཕྱི་མ་འདི་ནི་ལམ་འདིའི་སྲོག་ཤིང་ཡིན་ལ་དེ་ཡང་དབྱིངས་
རིག་དབྱེར་མེད་རང་གསལ་འཕོ་འགྱུར་དང་བྲལ་བ་ཡེ་ནས་ཡིན་ལུགས་གོ་མྱོང་རྟོགས་
གསུམ་གང་རུང་གི་སྒོ་ནས་ངོ་ཤེས་པ་དེ་བློ་ཡི་བཅོས་བསླད་ཐམས་ཅད་དང་བྲལ་
བའི་རང་བབས་སོར་བཞག་གི་ངང་བསྒོམ་ཁོ་ན་ལ་ཉམས་ལེན་གྱི་མཐིལ་བཅོལ་ཞིང་
གཞི་རྩ་ཚུགས་ངེས་པ་ཞིག་བྱའོ། །རིག་པ་མ་བཅོས་སོ་མའི་རང་ཚུགས་ཐུན་ཆུང་
གཅིག་ཟིན་ནའང་དེའི་དུས་སུ་རྩལ་སྣང་བཟང་ངན་དང་ཕྲ་རགས་ཡུན་རིང་ཐུང་གི་
རྣམ་པ་ཇི་ལྟར་ཤར་ན་ཡང་དེ་རྣམས་ལ་ཞེན་འཛིན་ལྟ་ཅི་རྟོག་དཔྱོད་ཙམ་ཡང་མི་བྱེད་
པར་གཏད་མེད་རྒྱ་ཡན་དུ་བོར་ན་རེ་དོགས་བདག་འཛིན་སྐྱེ་བའི་གནས་མེད་ཅིང་
རྟེན་མེད་པར་ཐམས་ཅད་རང་སར་དག་པ་ལས་འདའ་མི་སྲིད་པས་གྲོལ་ལུགས་ཀྱི་
རྩིས་གདབ་གང་ཡང་མ་བྱས་ཀྱང་ཆོག་གོ །རིག་པའི་རྩལ་ཤུགས་རྫོགས་ནས་གསལ་
བརྟན་གོང་ནས་གོང་འཕེལ་གྱི་ཚུལ་དུ་ཐོབ་ཅིང་ཕྱིར་མི་ལྡོག་པའི་བརྟེན་པ་མཐར་
ཕྱིན་པ་འབྱུང་བའི་སླད་དུ་ཅོག་བཞག་གསུམ་དང་སྐད་ཅིག་ཀྱང་མི་འབྲལ་བར་བསྒོམ་
ན་རིག་པ་ལ་གསལ་བརྟན་ཇི་ཙམ་ཐོབ་པ་དེ་ཙམ་དུ་རིག་རྩལ་གྱི་སེམས་འཁྲུལ་
ཆས་བསླད་པ་ཐམས་ཅད་རྩོལ་མེད་དུ་དག་པ་དང་ཆབས་གཅིག་ཏུ་ལས་རླུང་རང་
དག་ཏུ་འགྲོ་བ་དང་དག་པའི་རླུང་སེམས་སྟོབས་སུ་གྱུར་ཅིང་གདོས་བཅས་ཀྱི་རྩ་མདུད་
སོགས་ལུས་ཀྱི་ཟག་པ་རྣམས་ཀྱང་རིམ་པ་བཞིན་དུ་གྲོལ་ཞིང་ཡོངས་སུ་དག་པ་ན་
ལུས་ལ་གནོད་པས་མི་ཚུགས་པ་འབྱུང་བ་སོགས་མདོར་ན་སྣང་སེམས་ཐམས་ཅད་
རིག་པའི་འོག་ཏུ་ངང་གིས་ཚུད་པས་ཅི་བྱས་ཚད་ལམ་ཡང་དག་པར་ལོངས་ཤིང་རང་
སྣང་རང་དབང་དུ་འབྱོར་བ་ཞིག་མ་འབད་བཞིན་དུ་འབྱུང་བ་ཡིན་ནོ། །ཡང་ཐུགས་
རྗེ་ཀུན་ཁྱབ་དང་རྣམ་གསུམ་དབྱེར་མེད་ཡིན་པའི་རྒྱུ་མཚན་གྱིས་རྩལ་སྣང་ཤར་བ་
ལ་ཕྱིར་བལྟས་ཏེ་དེའི་གཞི་རྩ་བཅད་པ་སོགས་ཀྱིས་ལམ་དུ་བྱས་ནའང་ཁྱད་མེད་སྙམ་
ན་དེའང་རྩ་བ་བོར་ནས་ཡལ་ག་ཚོལ་བ་གླང་པོ་ནང་ན་ཡོད་པ་མ་ཤེས་པའམ་ཤེས་
-358 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཀྱང་དེས་མ་ཆོག་པར་གླང་རྗེས་ཕར་ཕར་བཅད་ན་དེར་རྙེད་རྒྱུ་ཞིག་ཡོད་དུ་རེ་བ་ལྟར་
ལམ་ཀྱི་དངོས་གཞི་ཉིད་ལས་ཇེ་རིང་དུ་འགྲོའོ། །མདོར་ན་རིག་པ་ཅོག་བཞག་ཁོ་
ནས་ས་མ་ཟིན་ཚེ་ཁྲེགས་ཆོད་རང་ལམ་གྱི་དངོས་གཞི་སེམས་གཞན་སུ་ཞིག་གིས་
ཟིན། གལ་ཏེ་ཡིད་དཔྱོད་དང་། རླུང་བཅིང་བ་དང་། ཞུ་བདེའི་ཐབས་ཀྱིས་ཟིན་པའི་
བློ་རེས་སྟོང་པ་ཉིད་ལམ་དུ་བྱས་ན་འདྲ་འདྲ་ཡིན་སྙམ་ན་རྫོགས་ཆེན་ཡང་ལམ་གཞན་
དང་ཅི་ཞིག་ཁྱད་པས་དེས་ནི་རིག་པ་ཅོག་བཞག་དང་མཉམ་པ་ལྟ་ཅི་ཕྱོགས་སུ་ཡང་
མི་ཉེ། དེར་མ་ཟད་རིག་པ་རྩལ་ཐོག་ཏུ་གཡོ་བ་ན་རྩལ་གྱི་རླུང་སེམས་ཡང་སོ་སོའི་
ཡུལ་ཐོག་ཏུ་ཕྱིར་འབྱམས་ཏེ་བག་ཆགས་རེའི་ངན་གཤིས་སུ་ཤོར་ཞིང་དེ་དང་དེར་
ཞེན་པས་ཉོན་མོངས་པར་འགྱུར་བ་ལས་ཅི་ཡོད། རྩལ་གྱི་ཤེས་ཆ་རེས་རིག་པའི་ངོ་
བོ་ལ་དཔྱད་པའི་སྤུ་རིས་ཕྱེས་ན་དེས་ཀྱང་རིག་པའི་རང་སོ་མ་བཅོས་པ་ཇི་བཞིན་དུ་
མི་ཟིན་པས་རྟོག་བྲལ་གྱི་རིག་པ་སོ་མ་ཉིད་ཅོག་གེར་འཇོག་པར་བྱའོ། །རིག་པ་དང་
སེམས་གནས་ཀྱི་ཉམས་གང་ཡིན་ཀྱང་རུང་རླུང་ཁ་རེ་ལྡང་ལུགས་ཀྱིས་བདེ་གསལ་
མི་རྟོག་དང་ཆགས་སྡང་ཤུགས་དྲག་སོགས་ཤེས་ཉམས་བཟང་ངན་དང་། རྟགས་
བཅུའི་སྟོང་གཟུགས་དང་ལྷ་སྣང་འདྲེ་སྣང་སོགས་སྣང་ཉམས་བཟང་ངན་མང་པོ་ཤར་
བ་དང་མི་ཤར་བའི་གང་ཟག་ལོས་ཡོད་པས་གལ་ཏེ་ཤར་ཚེ་དེའི་རྗེས་བཅད་ན་བྱིས་
པས་འཇའ་རྗེས་འདེད་དུས་རྡོག་སྣ་རྡོ་དང་ཐུག་ནས་འགྱེལ་བ་ལྟར་ཆག་སྒོ་རེ་མ་
གཏོགས་ཅི་ཡོད་པས་རེ་དོགས་ཀུན་བྲལ་གྱི་རིག་ཐོག་ཏུ་ཐམས་ཅད་རོ་སྙོམས་བྱེད་
དགོས་པ་ཡིན། རྣལ་འབྱོར་བའི་ཉམས་ལ་ཅི་ཤར་ཚད་དེར་རང་གིས་རེ་དོགས་དགའ་
སྡུག་མང་པོ་བྱེད་ཅིང་གཞན་ལའང་ཅལ་སྒྲོག་བྱེད་མཁན་དེ་རྣམས་ཉམས་ལེན་ལ་
ས་ཟིན་དང་འདོམ་ཕུག་མེད་པས་སྤྲང་རྟགས་བསྟན་པ་ཡིན་པས་ཅི་མཁོ། རིག་རྒྱུ་
མང་ཡང་བཤད་རྒྱུ་མ་མང་ན་སྐྱོན་ཆེན་པོ་ཡང་དེ་ཙམ་ཅི་ཡོད། རྫོགས་ཆེན་སོགས་
ནས་བསྒོམ་མེད་གསུངས་པ་ནི་གནས་ལུགས་རྟོགས་ཚེ་དེ་ལ་མཉམ་པར་བཞག་ན་
མཚན་མའི་བསྒོམ་པ་གཞན་བཙལ་དུ་མེད་པའམ་མཉམ་བཞག་གོམས་ཤིང་རྩལ་
- 359 -



ད ད ད ད ལྕེ་བཙུན་སྙིང་ཐིག་མ་བུ་ཁོ་ན་
རྫོགས་དུས་སུ་ཆེད་དུ་མ་བསྒོམ་ན་ཡང་བསྒོམ་དོན་ངང་ངམ་ཤུགས་ཀྱིས་གོང་འཕེལ་
དུ་འགྲོ་བའི་དོན་ཡིན་གྱི་ཉམས་ལེན་མ་བྱེད་གསུངས་པ་མིན། སྦྱངས་པ་སྔོན་སོང་
གི་སྐལ་ལྡན་རྟོགས་གོམས་ཅིག་ཆོད་ལྟར་འགྲོ་བའང་སྲིད་གསུངས་མོད། དེ་འདྲས་
ཆོས་མིན་གྱི་རྣམ་གཡེང་ག་ལ་བྱེད། གྲོལ་ཚད་གསུངས་པའང་ཆོས་དང་གང་ཟག་ཡ་
མ་བྲལ་བ་ཞིག་གིས་ཚུལ་བཞིན་དུ་བརྩོན་ན་དེ་འདྲ་འབྱུང་བའི་དོན་ཡིན་གྱིས་དེ་དུས་
མ་གྲོལ་ན་གྲོལ་བའི་དུས་མེད་པའམ་དེ་ཕན་ཆོད་སྒྲུབ་གཏན་ནས་མི་དགོས་གསུངས་
པ་མིན། དེས་ན་བསྒོམ་མེད་ཁ་ལ་ཁྱེར་ཞིང་རྣམ་གཡེང་ཁོ་ནས་མི་ཚེ་སྟོང་ཟད་མཁན་
མདོ་ཤོར་དེ་འདྲ་མི་རུང་བས་དམ་པ་གོང་མ་རྣམས་ཀྱིས་དཀའ་སྤྱོད་སྙིང་རུས་དྲག་
པོས་ཕུར་ཚུགས་སུ་བསྒོམ་པ་ལྟར་བསྒོམ་རྒྱུ་དང་གོམས་རྒྱུ་གཉིས་ཀ་ལོས་ཡོད་པས་
ད་ལྟ་གསོན་པོ་རང་དབང་ཡོད་དུས་སུ་ཉམས་རྟོགས་སྐྱེ་རུང་མ་སྐྱེ་རུང་བསྒོམ་ཡུན་
ཤི་དང་གཏུག་ཐུབ་པ་རེ་བྱེད་པ་དང་བྱང་ཆུབ་མ་ཐོབ་བར་དུ་བསྒོམ་པ་རྒྱུན་ཆགས་
སུ་བྱེད་པའི་སྐལ་ལྡན་དུ་འགྱུར་བའི་སྨོན་ལམ་བཟང་པོ་རེ་སྙིང་ཐག་པ་ནས་འདེབས་
དགོས་པ་ཡིན་ནོ། ། ན་བ་
1:1571:|: : 1: 47 22 །
གསུམ་པ་ནི། ཁྲེགས་ཆོད་ཀྱི་ལྟ་སྒོམ་ལ་ཕན་ཐབས་ཀྱི་སྤྱོད་པ་མང་ཡང་མདོར་བསྡུ་
ན་མི་དགེ་བའི་བསམ་སྦྱོར་ཐམས་ཅད་སྤང་དགོས་པ་གཞིར་བཅས་དགེ་བའི་མཐར་
ཐུག་དང་སྡིག་རྒྱུན་གཅོད་བྱེད་ཐུན་མོང་མ་ཡིན་པའི་ཉམས་ལེན་འདི་ལས་གཞན་
པའི་སྒོ་གསུམ་རྩོལ་བ་ཅན་གྱི་རྣམ་དཀར་ལ་འབད་ན་རླུང་སེམས་དེ་དང་དེར་གཡོ་
བའི་རྐྱེན་གྱིས་རིག་པ་བརྟན་ཅིང་འཕེལ་བའི་གེགས་སུ་འགྱུར་བས་ན་སྐབས་ཐོབ་
དམིགས་བསལ་གྱི་དགོས་དབང་གིས་རླུང་སེམས་རགས་པའི་གཡོ་རྩོལ་བཟང་ངན་
ཐམས་ཅད་གཉུག་མར་བཞག་སྟེ་དབྱིངས་རིག་གཡོ་མེད་རྒྱུན་ཆགས་སུ་སྤྱོད་པ་ལ་
འཇུག་པ་འདི་ནི་རྒྱལ་པོ་ས་འཛིན་ལྟར་བག་ཡོད་ཀྱི་སྤྱོད་པ་དང་སྣང་ཚུལ་བཟང་ངན་
གྱི་ཆོས་ཀུན་རིག་ཐོག་ཏུ་དབྱེར་མེད་རོ་སྙོམས་ཀྱི་གསང་སྤྱོད་གཅིག་རྫོགས་ཀྱི་ཚུལ་
དུ་བསླབ་པ་ཉིད་དངོས་གཞིའི་ཉམས་ལེན་རྩ་བའི་གྲོགས་སུ་མེད་དུ་མི་རུང་བས་ཐུན་
360 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལི། །
དང་ཐུན་མཚམས་བཅས་ལ་རིམ་པ་བཞིན་དུ་བྱ་བ་དགུ་ཕྲུགས་སུ་བཏང་བར་བྱའོ། །
དེ་ཡང་ཐེག་པ་ཐམས་ཅད་ནས་གསུངས་པའི་བླང་དོར་རྩོལ་བཅས་རྣམས་ལ་ཕན་
ཡོན་དང་དགོས་ནུས་གང་ཡང་མི་འདུག་སྙམ་དུ་ཁྱད་གསོད་ཀྱི་སྒོ་ནས་སྤང་བ་ལྟ་བུ་
ནི། སྐད་ཅིག་ཙམ་ཡང་བསམ་མི་རུང་ངོ༌། །སྤྲོས་མེད་ཀྱི་ཉམས་ལེན་མཆོག་ཁོ་ནས་
བློ་གཏན་ནས་མི་ཚིམ་པའི་གང་ཟག་གིས་ཐུན་མཚམས་སོགས་བར་སྐབས་སུ་རང་
ཉིད་གང་ལ་ལྷག་པར་མོས་པའི་དགེ་སྦྱོར་རྣམ་དག་རེ་ཡང་བྱའོ།། །།
གཉིས་པ་དེ་དང་རྗེས་འབྲེལ་འཁྲུལ་སྣང་ཡེ་ཤེས་ཀྱི་རང་སྣང་དུ་འཆར་བྱེད་ཐོད་རྒལ་
གྱི་མྱུར་ལམ་ལའང་གསུམ། ལྷུན་གྲུབ་འོད་གསལ་གྱི་གནད་གསང་ཅུང་ཟད་བཀྲལ་
བ་དང་། ལམ་དུ་ཇི་ལྟར་བྱེད་ཐབས། གེགས་སེལ་བོགས་འདོན་གྱི་མན་ངག་གོ །
དང་པོ་ནི། བླ་མེད་རྡོ་རྗེ་ཐེག་པའི་ཉེ་ལམ་གྱི་གཞུང་ཤིང་ཐབས་བསྐྱེད་པའི་རིམ་པ་
ཐམས་ཅད་ལྷ་ཡེ་ཤེས་པའི་གཟུགས་སྐུའི་རྣམ་པ་ལམ་བྱེད་ཀྱི་སྒོ་ནས་གཙོ་བོ་ལུས་
སྒྲིབ་སོགས་སྦྱོང་ཞིང་ཚེ་འདི་འམ་བར་སྲིད་དང་སྐྱེ་སྲིད་སོགས་སུ་གྲོལ་བྱེད་ལྷ་སོ་
སོའི་སྔགས་བཟླ་ཐབས་སོགས་ཆ་ལག་དང་བཅས་ཏེ་བསྙེན་སྒྲུབ་ལས་གསུམ་གྱིས་
བསྡུས་པ་དང་། དེ་ལ་བརྟེན་ནས་ཤེས་རབ་རྫོགས་རིམ་ཟབ་མོས་ཡི་དམ་ལྷའི་ཐུགས་
ཆོས་སྐུ་ལམ་བྱེད་ཀྱིས་གཙོ་བོ་རླུང་སེམས་སྦྱོང་ཞིང་ཚེ་འདིའམ་འཆི་སྲིད་ཀྱི་གནས་
སྐབས་སུ་གྲོལ་བར་མཛད་ལུགས་ཚུལ་གཅིག་པ་ལྟ་བུ་ཡིན་ལ། ལམ་དུས་ཀྱི་གྲུབ་
འབྲས་ཀྱང་དཔེ་དོན་གྱི་འོད་གསལ་རྟོགས་གོམས་དང་འབྲེལ་བའི་རྒྱུ་ལུས་དང་སློབ་
པའི་ཟུང་འཇུག་ཡེ་ཤེས་ཀྱི་སྐུ་གོང་ནས་གོང་འཕེལ་གྱིས་མི་སློབ་པའི་ཟུང་འཇུག་ཆེན་
པོར་སྦྱོར་ལུགས་དང་། རིག་འཛིན་རྣམ་པ་བཞི་ཐོབ་ལུགས་ཀྱི་རྣམ་དབྱེ་སོགས་དུ་
མ་ཞིག་བཞུགས་པ་རྣམས་གཅིག་ལས་གཅིག་ཟབ་ལྟ་བུ་ཡིན་ལ། འདིར་ནི་དབང་
དང་བླ་མའི་བྱིན་རླབས་ངོ་སྤྲོད་ཀྱི་ཐབས་ཁྱད་པར་ཅན། སློབ་མའི་མོས་གུས་སོགས་
རྟེན་འབྲེལ་རྨད་དུ་བྱུང་བ་དུས་འཛོམ་པ་ལ་བརྟེན་ནས་བསོད་ནམས་ཀྱི་ངོ་སྐལ་དང་
འཚམས་པའི་སེམས་ཀྱི་གསང་བ་དམ་པ་སེམས་ཉིད་ཆོས་ཀྱི་སྐུ་ངོ་འཕྲོད་ཅིང་རྒྱུན་
- 361 -



1:|: 50 ཟླ་ ལྕེ ་བཙུན་སྙིང་ཐིག་གདཆ་ 1:|:ཀྱི་ལྟ་བ་
བསྐྱང་པ་དེས་རླུང་སེམས་མ་དག་པའི་ཆ་སྒོ་གསུམ་གྱི་དྲི་མ་སྦྱོང་ཞིང་། རབ་ཚེ་འདིར་
དེ་འོག་འཆི་སྲིད་ཀྱི་སྟོང་པའི་འོད་གསལ་ཤར་དུས་སུ་ཡར་གྱི་ཟང་ཐལ་ཆེན་པོ་གདོད་
མའི་ནང་དབྱིངས་སུ་མངོན་པར་བྱང་ཆུབ་པའི་གོ་འཕང་ལ་ཁྲེགས་ཆོད་ཁོ་ནས་ཀྱང་
སྦྱོར་བས། ཐོད་རྒལ་མ་བསྒོམ་ནའང་ལམ་མཐར་ཕྱིན་པར་བསྒྲོད་ནུས་པ་དང༌།
སྟོང་པའི་ཡེ་ཤེས་ཀ་དག་ལ་གནས་བརྟན་གྲོལ་བ་ཅི་རིགས་ཐོབ་པའི་རྗེས་འབྲེལ་གྱི་
ཚུལ་དུ་ཐོད་རྒལ་ལ་འཇུག་ལུགས་རྒྱུད་ཀྱི་དགོངས་པ་ཕྱོགས་གཅིག་དང་། ཡང་ངོ་
བོ་ཀ་དག་གི་རང་བཞིན་ལྷུན་གྲུབ་དེ་ལ་གཞིར་གནས་ཀྱི་མཁྱེན་ཆའི་གོ་མ་འགག་
པ་ཡེ་ཤེས་ཆོས་སྐུ་དང་གཞིར་གནས་ཀྱི་སྣང་ཆའི་གོ་མ་འགག་པ་གཟུགས་སྐུའི་ངོ་
བོ་ནང་གསལ་ཤིན་ཏུ་ཕྲ་བའི་ཚུལ་གྱིས་དབྱེར་མེད་རོ་གཅིག་ཏུ་བཞུགས་ཚུལ་ཚིག་
ལ་བརྟེན་ནས་གོ་བརྡ་འཕྲོད་ཅིང་བརྡ་ཡིས་མཚོན་ཏེ་འོད་སྣང་ངོ་འཕྲོད་པའི་སྐལ་
ལྡན་ལ་དང་པོ་ཉིད་ནས་ལྷུན་གྲུབ་དྲི་མ་མེད་པའི་སྣང་ཉམས་ཆེན་པོ་བཙན་ཐབས་
སུ་མངོན་དུ་བྱེད་ཐབས་སྒོ་ཡུལ་རླུང་རིག་གི་གནད་བསྟུན་པ་ན་སྟོང་གཟུགས་ཀྱི་འོད་
སྣང་མི་མཐོང་མི་སྲིད། དེ་ཡང་དུས་འཁོར་བའི་སྟོང་གཟུགས་དག་པ་དང་སྣང་ཚུལ་
གཅིག་མ་གཏོགས་ཅི་ཡོད་ཀྱང་རྡོ་རྗེ་ལུ་གུ་རྒྱུད་སྐུ་དང་ཐིག་ལེ་སྟོང་སྒྲོན་གཞལ་ཡས་
ཁང་ཕྱི་ནང་གི་དབྱིངས་རྣམ་དག་གི་འོད་སྣང་ཞིང་གི་ངོ་བོ་ཡིན་པ་དུས་འཁོར་ནས་
མ་གསུངས་ཤིང་། འོད་ཀྱི་ཕྱག་རྒྱ་མར་བདེ་རོལ་དགོས་པ་ལྟ་ཅི་ལྷ་མོའི་གཟུགས་
མང་པོ་འཆར་ཚུལ་ཙམ་ཡང་རྫོགས་ཆེན་གྱི་རྒྱུད་རྣམས་ནས་མ་གསུངས་པས་རྩོལ་
བཅས་རྩོལ་མེད་ཀྱི་ལམ་ཐ་དད་པ་དང་ཐབས་ལམ་གྱི་བྱེད་བཅིང་གིས་རླུང་རྟགས་
ཀྱི་སྟོང་གཟུགས་གློ་བུར་དུ་ཤར་བ་དང་གཉུག་མའི་རིག་གདངས་ཐབས་ལ་བརྟེན་
ནས་ཕྱིར་གསལ་དུ་ཤར་བ་གཉིས་ངོ་བོ་ཐ་དད་པ་གཞིར་བཅས། དེ་བས་ན་ཐོད་རྒལ་
གྱི་སྣང་ཉམས་མངོན་སུམ་དུ་མཐོང་བའི་སློབ་མ་དེས་བླ་མའི་བཀའ་བཞིན་དུ་ཐེ་ཚོམ་
མེད་པར་བསྒོམ་ན་སྙིང་དབུས་གཞིར་གནས་ཀྱི་གཉུག་མའི་སྐུ་དང་ཞིང་བཀོད་འོད་
ཀྱི་རྣམ་པར་གསལ་བ་དེར་ཙིཏྟ་ཤ་སྒྲོན་དུ་གྲགས་པ་དང་ཕྱིར་རྒྱུ་བའམ་འཕྲོ་བའི་ལམ་
- 362 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
རྩ་ཀ་ཏི་ཤེལ་སྦུག་ལྟ་བུའི་ཡལ་ག་ཕྲ་ལ་འཁྲིལ་དང་དར་དཀར་སྣལ་མ་ཞེས་མིག་ཏུ་
ཟུག་པ་ལ་དཀར་འཇམ་རྩ་སྒྲོན་ཞེས་གྲགས་པ་དང་། ཕྱིར་ཐོན་པའི་སྒོ་འོད་རྩ་ཁ་ཕྱེས་
པའི་རྣམ་པའམ་ཁ་ཟུམ་པ་ལྟར་གནས་ནའང་འོད་སྣང་མི་འགོག་པར་སྒྲིབ་མེད་ཟང་
ཐལ་དུ་གནས་པ་ལ་རྒྱང་ཞགས་ཆུ་སྒྲོན་དུ་གྲགས་པ་དང་། འོད་རྩ་སྦུག་སྟོང་དྲང་
པོར་གནས་པར་བྱེད་པ་དང་དེར་འོད་སྣང་འཕུལ་བྱེད་དམ་སྐྱོད་བྱེད་ཀྱི་གཉུག་མའི་
རླུང་ལ་ཤེས་རབ་སྲོག་ཏུ་གྱུར་པའི་རླུང་དུ་གྲགས་པ་དེ་ཐམས་ཅད་རྣམ་པ་མ་འདྲེས་
པ་ཡིན་མོད། ངོ་བོ་རིག་པའི་ཡེ་ཤེས་ཉིད་ལས་འདའ་མ་མྱོང་བས་ན་ཆོས་ཉིད་ཀྱི་
བདེན་པ་བསླུ་བ་མེད་པའི་གནད་འདིས་སྔོན་ནས་ཀ་དག་སྟོང་ཆེན་མ་མཐོང་ན་ཡང་
འོད་སྣང་ལམ་བྱེད་ཀྱི་སྐབས་འདིར་ཇི་བཞིན་པར་མཐོང་བ་ནི་རྒྱུད་ཀྱི་དགོངས་པ་
ཕྱོགས་གཅིག་ཡིན་ནོ།།འོད་སྣང་ཤེས་རིག་དང་བཅས་པ་རྟོག་མེད་སྤྲོས་བྲལ་ཆོས་
དབྱིངས་བློ་འདས་ཆེན་པོར་ཨར་ལ་གཏད་དེ་མཐར་ཐུག་ཟད་སར་སྐྱེལ་བ་ནི་ལམ་
གནད་མཐར་ཐུག་པ་ཡིན་ལ། དེ་ཡང་རིག་པའི་ངོ་བོ་རང་བབས་སུ་འཇོག་པ་ཁོ་ནས་
དབྱིངས་ལས་མི་གཡོ་བའི་བཙན་ས་ཟིན་པ་ནི་བློ་རབ་དང་གོམས་འདྲིས་བརྟན་པོ་
མེད་ན་དཀའ་ཡང་། རིག་རྩལ་སོ་མའི་དྲན་ཤེས་ཀྱི་སྒོ་ནས་འོད་སྣང་ལ་ཞེན་པ་ལྟ་
ཅི་རྟོག་དཔྱོད་ཙམ་ཡང་མི་བྱེད་པར་རིག་ཐོག་ཏུ་རང་བབས་སུ་འཇོག་པ་ནི་ལུགས་
གཅིག་སྟེ་གཙོ་བོ་ཁྲེགས་ཆོད་ཀྱི་ལམ་གནད་བསྡུ་བ་ཡིན། ཡང་རིག་པ་རྒྱ་ཆད་ཕྱོགས་
ལྷུང་བྲལ་བ་ལ་ལུས་ཀྱི་ཕྱི་ནང་སོགས་ཕྱོགས་འཛིན་དང་། འོད་སྣང་ཡེ་ཤེས་ཀྱི་སྐུའི་
ངོ་བོ་ཡིན་པ་ལ་བེམ་ཆོས་སུ་ལྟ་ཅི་དགོས་པས་རིག་རྩལ་སོ་མའི་དྲན་ཤེས་ལུ་གུ་རྒྱུད་
ཉིད་ལ་ཕར་གཏད་ཅིང་། དེ་ཉིད་ཐིག་ལེ་སྟོང་སྒྲོན་གྱི་ནང་ཁོང་གི་དབྱིངས་དངས་
གསལ་ལས་མི་འགུལ་བའི་ཐབས་སུ་མིག་དང་རླུང་ཡང་དེར་ཐིམ་འགྲོ་བ་ལྟར་རྩེ་གཅིག་
ཏུ་གཟིར་ཞིང་ཨར་ལ་གཏད་པ་ཉིད་གོམས་ན་ཅི་ཙམ་བརྟན་པ་ཐོབ་པ་དེ་ཙམ་དུ་ནང་
གི་རིག་ངོ་ཡང་བརྟན་ཆ་ངང་གིས་ཐོབ་པ་འབྱུང་བ་ཡིན་ལ། འདི་ནི་གཙོ་བོ་ལྷུན་གྲུབ་
ཀྱི་ལམ་གནད་དུ་དྲིལ་ལུགས་སོ། །གང་ལྟར་ཡང་ཀ་དག་གི་ངོ་བོ་ལམ་དུས་སུ་རྗེན་
-363 -



1:11:17:17 མི་མ ལྕེ་བཙུན་སྙིང་ཐིག་ས་ག་ལ་བ་དེ་ལ་ནི
ལ་ཕུད་ཅིང་དེ་ཡང་གྲོལ་ས་མཐར་ཐུག་གི་དབྱིངས་སུ་འཁྱོལ་བ་ཞིག་རྩོལ་མེད་ཚུལ་
གྱིས་མངོན་དུ་འགྱུར་དགོས་པ་ཡིན་ནོ། །ཐོད་རྒལ་བསྒོམས་པས་ཚེ་འདིར་སྣང་བ་
བཞི་མཐར་མ་ཕྱིན་ན་བར་དོར་སྣང་བའི་འོད་གསལ་ཤར་བ་ཉིད་དུས་དེར་ལམ་དུ་
བྱེད་ཐབས་ལ་ད་ལྟ་ནས་བློ་སྦྱོང་ན་གྲོལ་ཤིན་ཏུ་སླ་སྟེ། རེག་ལུས་སྔ་ཕྱིའི་བར་མཚམས་
ཡིན་པ་དང་བར་སྲིད་ཀྱི་ཡིད་ལུས་ཕྱི་མ་ཡང་མ་ཤར་བའི་གནས་སྐབས་གྲོལ་གཞི་
ཀ་དག་ཉིད་དང་འབྲེལ་ཤིན་ཏུ་སླ་བའི་རང་དུས་ཡིན་པའི་ཕྱིར་རོ། །རྫོགས་ཆེན་གྱི་
རྒྱུད་ནས་བསྟན་པའི་སངས་རྒྱས་རང་སྣང་གི་ལོངས་སྐུ་ནི། བོད་དུ་བྱོན་ཅིང་ད་ལྟ་
ཡང་མཇལ་དུ་ཡོད་པའི་རྒྱུད་གཞན་ནས་བསྟན་པ་མ་མཐོང་ཡང་སྔར་འཕགས་ཡུལ་
སོགས་ཞིང་གཞན་དང་གཞན་དུ་བཞུགས་པའི་རྒྱུད་ཇི་འདྲ་ཡོད་དང་། དེས་བསྟན་
ཚོད་སུས་ཟིན་ན་རྣམ་མཁྱེན་གྱི་སྤྱོད་ཡུལ་ཙམ་དང་། ལམ་གཞན་ནས་སངས་རྒྱས་
པ་རྣམས་ལ་རང་སྣང་ལོངས་སྐུ་མེད་དོ་བྱས་ན། རྒྱལ་བའི་ཞིང་གི་བཀོད་པ་མུ་མཐའ་
མེད་པ་ཐམས་ཅད་དབྱེར་མེད་དུ་མ་རོ་གཅིག་ཡིན་པ་གཞིར་བཅས་པས་ཤིན་ཏུ་མི་
བདེ་ཞིང་འཕོ་ཆེན་རྡོ་རྗེའི་སྐུ་ནི་ཐོད་རྒལ་མཐར་ཕྱིན་པའི་ཁྱད་ཆོས་ཁོ་ནར་བཞེད་
པ་འདྲའོ། །སངས་རྒྱས་ཀྱི་ཡུལ་ནི་གཞན་སུས་ཀྱང་ཚོད་མི་ཟིན་པ་ཉིད་དོ། །དེ་ལྟར་
གསང་བ་ལས་ཀྱང་ཆེས་གསང་བ་རང་བཞིན་ལྷུན་གྲུབ་ཀྱི་ཡེ་ཤེས་ཉིད་སྐུ་དང་ཞིང་
ཁམས་ལྟར་རང་སྣང་བའི་འོད་གསལ་ཆེན་པོ་དྲི་མས་མ་བསླད་པ་ཕྱོགས་དང་རིས་
སུ་མ་ཆད་པའི་གདུལ་བྱའི་ཁམས་ལ་རང་ཆས་སུ་བཞུགས་པ་ཉིད་ད་ལྟ་སྐད་ཅིག་གིས་
ཐོད་རྒལ་གྱི་ཚུལ་དུ་མངོན་སུམ་ལམ་དུ་བྱེད་ཐབས་ཀྱི་མྱུར་ལམ་མཐར་ཐུག་པ་འདི་
ནི་གཞན་དུ་མ་དམིགས་ཤིང་བླ་ན་མ་མཆིས་པ་ཞིག་ཡིན་པར་འདུག་པས་ན། ཡིན་
པ་ལ་ཡིན་པར་ངོ་ཤེས་པའི་དད་གུས་ཀྱི་སྒོ་ནས་ཉམས་ལེན་ལ་འཇུག་པར་བྱའོ། །
གཉིས་པ་ལམ་དངོས་ཉམས་སུ་བླང་ཐབས་ལ་སྒོ་གསུམ་གྱི་གནད་གཟིར་ཞིང་གནད་
གསུམ་གྱི་སྒོ་ནས་རང་གནས་འོད་གསལ་བའི་སྐུ་དང་ཡེ་ཤེས་ཀྱི་ངོ་བོ་མངོན་སུམ་ལམ་
སྣང་དུ་བྱེད་ཅིང་གདོད་མའི་ཟད་སར་སྐྱེལ་བའོ། །དེ་ལ་ལུས་ཀྱི་གནད་ཆོས་སྐུའི་
- 364 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
བཞུགས་སྟངས་སེངྒེ་འགྱིང་བ་ལྟ་བུ་ལོངས་སྐུའི་བཞུགས་སྟངས་གླང་ཆེན་ཉལ་སྟབས་
ལྟ་བུ། སྤྲུལ་སྐུའི་བཞུགས་སྟངས་དྲང་སྲོང་བསམ་གཏན་བསྒོམ་པའི་ལུས་གནད་ཙོག་
པུར་གནས་པ་ལྟ་བུ་སྟེ། དེ་དག་སྙིང་ཏིག་གི་རྒྱུད་དོན་མ་ནོར་བའི་ལག་ཁྲིད་ཞིབ་ཏུ་
བསླབ་ལ་བཞུགས་སྟངས་གསུམ་གང་རུང་ཞིག་ལས་མི་འདའ་ཞིང་ལུས་བསྒུལ་བསྐྱོད་
ཅུང་ཟད་ཀྱང་མི་ཤོར་བར་ཉིན་མཚན་རྒྱུན་ཆགས་སུ་བརྩོན་པར་བྱ། ངག་གནད་སྨྲ་
བརྗོད་ཐམས་ཅད་རྒྱུན་བཅད་དེ་འོག་རླུང་གྱེན་དུ་དྲངས་ཤིང་རན་པར་བསྡམ། སྟེང་
རླུང་ཁ་ནས་ཕྱིར་ནར་གྱིས་འབུད་ཅིང་དལ་གྱིས་འཇོག སླར་ནང་དུ་འཇུག་དུས་ཤིན་
ཏུ་དལ་བ་དང་ཕྱིར་དབྱུང་དུས་ཅུང་ཟད་ཤུགས་བསྐྱེད་པ་ལ་དུས་དང་རྒྱུན་དུ་མ་ཡེངས་
པར་བསླབ། སེམས་གནད་རང་རིག་པའི་ཡེ་ཤེས་ངོ་འཕྲོད་པ་དེའི་རང་འོད་རང་
སྣང་ཉག་གཅིག་ཏུ་ངོ་ཤེས་ཤིང་ཐག་བཅད་དེ་དེར་མི་དཔྱོད་པར་རང་གནས་ཀྱི་རིག་
སྟོང་ཀ་དག་གི་དབྱིངས་སུ་མཐར་སྐྱེལ་ལ་མ་བཅོས་པར་འཇོག སྔར་རིག་པའི་ངོ་བོ་
མ་རྟོགས་ནའང་འོད་སྣང་སྤྱི་དང་ཁྱད་པར་རྡོ་རྗེ་ལུ་གུ་རྒྱུད་ཀྱི་དཀྱིལ་དུའམ་སྦུབས་
སུ་སེམས་ཞུགས་པ་བཞིན་ཆེར་གྱིས་བལྟས་ཏེ་འོད་སྣང་ལ་རེ་དོག་དགག་སྒྲུབ་སོགས་
རྟོག་དཔྱོད་ཀྱི་མཚན་འཛིན་ཕྲ་མོ་ཙམ་ཡང་མི་བྱ་བར་ཤེས་པ་ཉིད་དེར་ཐིམ་པའི་ཚུལ་
གྱིས་བསྲེ་ཞིང་ལུག་རྒྱུད་དབྱིངས་སུ་གཅུན་པའི་ཐབས་ལ་རིམ་བཞིན་བསླབ་པ་ནི་
གནད་དམ་པའོ། །འཆར་གཞི་ཡུལ་གྱི་གནད་ནི་སྤྱིར་བསླད་རྐྱེན་མེད་པའི་ནམ་མཁའ་
གཡའ་དག་པ། བྱེ་བྲག་ཏུ་ཉིན་མོར་ཆོས་སྐུའི་རྟེན་ཉི་མ་སྤྲིན་བྲལ་གྱི་འོག་ཏུ་མཐོ་
གང་ངམ་ཁྲུ་གང་ངམ་མདའ་གང་ཙམ་ན་གཏད། མཚན་མོར་ལོངས་སྐུའི་རྟེན་ཟླ་བ་
སྤྲིན་བྲལ་དང་སྤྲུལ་སྐུའི་རྟེན་མར་མེ་གསལ་བ་རླུང་དང་བྲལ་བ་གང་རུང་གི་དཀྱིལ་
དུ་གཏད། ཡུལ་རྐྱེན་དང་མ་སྦྱར་ནའང་སྣང་ཉམས་ངང་གིས་མ་ཤར་གྱི་བར་དུ་ཡུལ་
གནད་འབྲལ་མེད་དུ་བརྟེན་པ་གལ་ཆེ། དེའང་རང་གི་མིག་སོགས་ཁམས་དང་འཕྲོད་
ཅིང་འོད་ལྔ་འཆར་སླ་ལ་འཕེལ་བརྟན་གང་ཆེ་བའི་ཡུལ་དེ་གཙོ་བོར་གཟུང་། གཞན་
ཡང་གསལ་ཁུང་ཅུང་ཟད་ཅན་དང་མུན་ཁང་དུ་བསྒོམ་ལུགས་ཀྱང་འདུག འཆར་བྱེད་
- 365 -



སྒོའི་གནད་ནི། ཤེས་པས་གཟུགས་མཐོང་བའི་སྒོ་མིག་འབྲས་སྐྱོན་མེད་ཡིན་ལ་དྲི་
མ་གློ་བུར་བས་བསླད་པའི་མིག་དབང་གདོས་བཅས་དེས་ཐ་མལ་གྱི་ཡུལ་རགས་པའང་
ཁོལ་བུ་བ་གང་ཉེ་རེ་ལས་མི་མངོན་ན་སྣང་ཉམས་ག་ལ་མཐོང་
། བསམ་གཏན་གྲུབ་
པའི་མིག་ཡིན་རུང་དབང་ཤེས་གློ་བུར་བའི་ཡུལ་ལས་འདས་པའི་སྣང་ཉམས་མཐོང་
མི་ནུས་ནའང་། ཕལ་པ་ལ་སྣང་ཉམས་མཐོང་བའི་སྒོ་མེད་མི་དགོས་ཏེ་སྙིང་དབུས་
མི་ཤིགས་པའི་ཐིག་ལེ་རིག་པའི་རང་གདངས་ཡེ་ཤེས་ཀྱི་རྩ་ཆེན་མིག་ལ་ཟུགས་པ་
དེས་དྲི་མ་མེད་པའི་འོད་སྣང་མངོན་སུམ་དུ་མཐོང་བས་ན་མིག་གཉིས་ཅུང་ཟད་གྱེན་
དུ་བལྟ་བ་ཆོས་སྐུའི་གཟིགས་སྟངས་ལ་གོམས་པས་རྡོ་རྗེ་ལུ་གུ་རྒྱུད་རིག་པ་གར་གཏད་
དེར་སྡོད་པར་བྱེད་ཅིང་སྐུ་གསུམ་ལམ་སྣང་དུ་རྫོགས་པའི་ཚད་མཐོང་བར་འགྱུར། །
མིག་གཉིས་ཐད་ཀར་བལྟ་ཞིང་ཅུང་ཟད་མནན་པའི་ཚུལ་གྱིས་ཟུར་དུ་དལ་བུས་ཁྲིད་
པ་ལོངས་སྐུའི་གཟིགས་སྟངས་ཉིད་ལ་གོམས་པས་ཆོས་ཉིད་གཉུག་མའི་རང་སྣང་
དངོས་སུ་མཐོང་ཞིང་ལས་རླུང་རང་འགགས་སུ་འགྲོ་བ་དང་ཡེ་ཤེས་ཀྱི་ངོ་བོ་མཆེད་
པའི་ཚུལ་གྱིས་ཐིག་ལེ་དང་ཐིག་ཕྲན་མང་པོ་མངོན་སུམ་དུ་འཆར། ལྟ་སྟངས་ཅུང་ཟད་
ཐུར་དུ་ཕབ་ནས་ཟིམ་བུས་བལྟ་བ་སྤྲུལ་སྐུའི་གཟིགས་སྟངས་ལ་གོམས་པས་ཡུལ་ཐ་
དད་རིས་ཆད་ཀྱི་འཁྲུལ་སྣང་འགག་ཅིང་རིག་པའི་རང་གནས་ཆོས་ཉིད་ཀྱི་སྣང་བ་དང་
མི་འབྲལ་བར་འགྱུར། དེ་ལྟར་གཟིགས་སྟངས་གསུམ་གང་ལའང་མིག་ཆེར་མི་བསྒྲིམ།
རྫི་མ་འཐབ་རྡེབ་མི་བྱེད། མིག་འབྲས་གཡོ་འགུལ་མེད་པ་རང་བབས་སུ་བལྟ་བ་ལ་
གཟིགས་སྟངས་མ་བྱས་ཀྱང་འོད་སྣང་ངང་གིས་ཤར་བ་མ་བྱུང་གི་བར་དུ་ཉིན་མཚན་
རྒྱུན་ཆགས་སུ་འབད་པར་བྱ། འོད་སྣང་ཆེ་ཆུང་གང་ཡང་རུང་མངོན་སུམ་གྱི་སྣང་བ་
དེ་ཁ་དོག་ལྔ་ལྡན་དུ་ཤར་ན་ལྟ་སྟངས་དེ་ལས་མི་འགུལ། དཀར་ཤས་ཆེ་ན་མིག་གཡས་
སུ་ཅུང་ཟད་ལྡོག་ཅིང་མནན། སེར་ཤས་ཆེ་ན་གྱེན་དུ་ལྡོག དམར་ཤས་ཆེ་ན་ཐུར་དུ་
ལྡོག ལྗང་ཤས་ཆེ་ན་གཡོན་དུ་ལྡོག མཐིང་ཤས་ཆེ་ན་དཀྱིལ་དུ་གཏད་ལ་མནན། །
འོད་དབྱིབས་གྱེན་འགྲེང་དུ་ཤར་ན་མིག་ཐུར་དུ་ལྡོག རྩིབས་ཤར་ཉིད་རང་གི་མདུན་
• 366 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཕྱོགས་སུ་ཚུར་དྲང་། ཟླུམ་པོ་ལ་གཡོན་དུ་ལྡོག གྲུ་བཞི་ལ་གཡས་སུ་ལྡོག ཟླ་གམ་
ལ་སྟེང་དུ་ལྡོག གྲུ་གསུམ་ལའང་ཐུར་དུ་ལྡོག ཐིག་ཚོམ་དང་། པདྨ་དང་། གུར་ཁྱིམ་
དང་། མཁར་ཐབས་དང་། མུ་ཁྱུད་རིམ་པ་ཅན་དང་། དགའ་འཁྱིལ་གྱི་དབྱིབས་འདྲ་
བ་ཤར་ན་མིག་དེ་ལས་མི་གཡོ་བར་གཏད། སྣང་ཉམས་བརྟན་པོར་འབྱུང་ཕྱིར་ཤེས་
པ་དང་མིག་འབྲས་ལུ་གུ་རྒྱུད་ཁོ་ན་ལ་རྩེ་གཅིག་ཏུ་གཏད་ཅིང་ལུག་རྒྱུད་འོད་སྣང་གི་
དཀྱིལ་དུ་བཙུད་ནས་དེ་ལས་མི་གཡོ་བའི་ཐབས་ལ་ནན་གྱིས་འབད་པ་གནད་དམ་
པ་ཡིན། འོད་སྣང་འཕེལ་ཐབས་སུ་སྟེང་འོག་དང་གཡས་གཡོན་མཚམས་རྣམས་སུ་
དལ་བུས་འཁྲིད་ཅིང་། སྔ་དྲོ་ལ་ཤར་ནས་ལྷོ་ཕྱོགས་དང་། དགུང་མོར་ནུབ་ནས་བྱང་
ཕྱོགས་སུ་དྲང་། བུད་མེད་ཀྱིས་སྔ་དྲོ་ཤར་ནས་བྱང་དང་། ཕྱི་དྲོ་ནུབ་ནས་ལྷོ་ཕྱོགས་
སུ་འཁྲིད། མི་གསལ་ན་སླར་ཡང་ཡུལ་གནད་ལ་གཏད་དེ་གསལ་སྣང་མ་ཉམས་པར་
རིམ་བཞིན་འཁྲིད་ཤེས་པར་བྱ། ཐིག་ལེ་སྟོང་སྒྲོན་འཆར་ལ་ཐབས་སུ་མིག་གཉིས་
སྒྲིམ་ལྷོད་སྙོམས་ཤིང་ལྟ་སྟངས་མཉམ་པར་བྱ། སྣང་ཉམས་དབང་པོའི་མངོན་སུམ་
གྱི་ཡུལ་ཡིན་པས་འཆར་བྱེད་སྒོ་ཡི་གནད་གཟིར་བ་ཤིན་ཏུ་གལ་ཆེའོ། །རང་རེ་མོས་
པ་ལམ་བྱེད་མཁན་དག་གིས་ཀྱང་བར་སྐབས་སུ་སླར་ཡང་རུ་ཤན་དབྱེ་བ་འདྲ་བསྐྱར་
དུས་མ་གཏོགས་འོད་གསལ་ཐོད་རྒལ་མཆོག་ཏུ་གསང་བ་ཆེན་པོ་དངོས་ཇི་ཙམ་བསྒོམ་
པ་དེ་སྲིད་ཀྱི་ཐུན་ནང་ཀུན་ཏུ་ལུས་བཞུགས་སྟངས་དང་། མིག་གཟིགས་སྟངས་ཁོ་
ན་ལ་དལ་གྱིས་གནས་པ་ལས་ཅུང་ཟད་ཀྱང་མི་འགུལ་བ་དང་། ངག་སྨྲ་རྒྱུན་ཐམས་
ཅད་བཅད་དེ་ལྐུག་པ་ལྟར་བྱ་བ་དང་། སེམས་ཕྱི་ནང་གི་དབྱིངས་རིག་ལ་རྟོག་དཔྱོད་
ཙམ་ཡང་མི་བྱེད་པར་རང་སོར་འཇོག་པའི་སྒོ་ནས་ཉམས་ལེན་གྱི་གཞི་བཟུང་།
ཐུན་མཚམས་རྣམས་སུའང་ལུས་བསྒུལ་བསྐྱོད་ཉུང་ཞིང་དེ་ཡང་དལ་ལ་ལྷོད་ཆགས་
པར་བྱ། ངག་སྨྲ་བརྗོད་ཀྱི་སྤྲོས་པ་གཅོད། སེམས་རྟོག་དཔྱོད་ལུ་གུ་རྒྱུད་དུ་མི་གཡེང་
བར་ཐད་ཀར་འཇོག་པ་ལ་བསླབ། གནས་ཀྱི་ཁྱད་པར་ས་ཕྱོགས་དམའ་བས་ནམ་
མཁའ་མཐོང་རྒྱ་ཆུང་བ་དང་། ཤར་ནུབ་ཀྱི་མཐོང་ཡུལ་རྒྱང་ཐག་ཐུང་ཞིང་ཤར་ནུབ་
- 367 -



ཀྱི་རི་མཐོ་བས་ཉི་ཟེར་ལ་གྱེན་དུ་བལྟ་དགོས་པ་ཐ་མ། ས་ཕྱོགས་ཅུང་མཐོ་བས་ནམ་
མཁའ་ཆེ་ཙམ་མཐོང་བ་དང་། ཤར་ནུབ་མཐོང་རྒྱ་དང་རི་མཐོ་དམན་འོས་མཚམས་
ཉི་མ་ལ་ཅུང་ཟད་གྱེན་དུ་བལྟ་དགོས་པ་འབྲིང་། རང་གནས་པའི་ས་ཕྱོགས་རི་རྩེ་ལྟ་
བུ་ནམ་མཁའ་མཐོང་རྒྱ་ཆེ་བ་དང་ཤར་ནུབ་མཐོང་རྒྱང་རིང་ཞིང་དེའི་ཕྱོགས་ཀྱི་རི་དམའ་
བས་ཉི་ཟེར་ལ་ཐད་ཀར་བལྟ་ཆོག་པ་རབ་ཡིན། རང་གི་ལུས་ཁམས་ཚ་ཤས་ཆེ་བ་
དང་ཤེས་པ་བྱིང་ཉམས་ཆེ་ན་ཆོས་སྐུའི་བཞུགས་སྟངས་དང་གཟིགས་སྟངས་རྩལ་དུ་
འདོན། ཚ་གྲང་འདྲེས་མའམ་སྙོམས་ཤིང་བྱིང་རྒོད་རེས་འཇོག་ཅན་ཡིན་ན་ལོངས་
སྐུའི་བཞུགས་སྟངས་དང་གཟིགས་སྟངས་ལ་འབད། གྲང་ཤས་ཆེ་བ་དང་རྒོད་ཉམས་
ཆེ་ན་སྤྲུལ་སྐུའི་བཞུགས་སྟངས་དང་གཟིགས་སྟངས་ལ་གཙོ་བོར་བྱའོ། །ཇི་ལྟར་འཆར་
བ་དབྱིངས་རིག་གི་གནད་ནི། རྩ་བ་ནང་དབྱིངས་སེམས་ཉིད་ཀྱི་ངོ་བོ་ཀ་དག་གདོད་
མའི་ཡེ་ཤེས་སྟོང་ཆེན་སྤྲོས་བྲལ་ཡེ་གནས་ཁྱབ་བརྡལ་ཆེན་པོ་དང་། ནང་གསལ་གྱི་
རིག་པ་རང་བཞིན་ལྷུན་གྲུབ་འདུས་མ་བྱས་པའི་ཡེ་ཤེས་ཐིམ་ལ་མ་རྨུགས་པ་དང༌།
ཐུགས་རྗེའི་འཆར་གཞི་མ་འགག་པའི་ཡེ་ཤེས་རྒྱ་ཆད་ཕྱོགས་ལྷུང་ཐམས་ཅད་ལས་
འདས་པའི་རིག་པ་ཀུན་ཁྱབ་བྱང་ཆུབ་སེམས་ཀྱི་ངོ་བོར་ཡེ་ནས་རང་ཆོས་སུ་གནས་
ཤིང་། དེ་ལྟར་ངོ་བོ་རང་བཞིན་ཐུགས་རྗེའི་བདག་ཉིད་ཅན་གྱི་རང་རིག་པ་སྐད་ཅིག་
མ་ཟང་ཐལ་རྗེན་པ་འདི་ནི་འགྲོ་དྲུག་གི་སེམས་ཅན་མཆོག་དམན་བར་མ་མཐའ་དག་
དང༌། ས་ལམ་ལ་གནས་པའི་རྣལ་འབྱོར་པ་རྣམས་དང༌། དག་པ་གཉིས་ལྡན་གྱི་
སངས་རྒྱས་ཐམས་ཅད་ལ་ངོ་བོ་བཟང་ངན་དང་འཕེལ་འགྲིབ་ཀྱི་ཁྱད་པར་རྡུལ་ཙམ་
ཡང་མེད་ལ་འདུ་འབྲལ་སྐད་ཅིག་ཙམ་ཡང་མེད་པར་ཡོངས་སུ་ཁྱབ་ཅིང་མི་འགྱུར་
རྟག་པ་དམ་པའི་ཚུལ་དུ་ཡེ་ནས་ལྷན་སྐྱེས་སུ་བཞུགས་པ་ཉིད་ལམ་པའི་གང་ཟག་
སུས་རྟོགས་ཤིང་གོམས་ན་མྱུར་དུ་རྣམ་པར་གྲོལ་བར་འགྱུར་ལ་མ་རྟོགས་ཤིང་མ་གོམས་
པའི་ཕལ་པ་རྣམས་གློ་བུར་འཁྲུལ་པ་མུ་མཐའ་མེད་པའི་གཞན་དབང་དུ་འགྲོ་བ་ལས་
མི་འདའ་བས་གྲོལ་འཁྲུལ་གཉིས་ཀའི་གཞི་རྩ་ལྟ་བུ་ནང་གི་དབྱིངས་རིག་ཉིད་དང་
- 368 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
དེ་ལས་དྭངས་གསལ་འོད་ཀྱི་དབྱིབས་དང་ཁ་དོག་གི་རྣམ་པ་ཅན་ཕྱིར་གསལ་གྱི་
དབྱིངས་རིག་དྭངས་མའི་དབང་ཡུལ་དུ་མངོན་སུམ་ལྷུག་པར་ཤར་བ་རིག་གདངས་
རྡོ་རྗེ་ལུ་གུ་རྒྱུད་རྟ་རྔའམ་གསེར་སྐུད་སྒྲིམ་པ་ལྟ་བུ་ཐིག་ཕྲན་དུ་མས་སྤྲས་པ་དེ་ཡང་
སྟོང་གཟུགས་སྣང་ཙམ་མ་གཏོགས་གང་ཡང་མ་གྲུབ་པས་དབྱིངས་ལས་མི་འདའ་མོད།
ཐིག་ལེ་སྟོང་སྒྲོན་དང་དབྱིངས་རྣམ་དག་གི་སྒྲོན་མ་ལ་ཕྱི་ནང་གཉིས་སུ་དབྱེ་བ་དེ་རྣམས་
རྣམ་པ་མ་འདྲེས་གསལ་རྫོགས་སུ་རང་ཤར་བ་རྣམས་ཚུལ་བཞིན་ལམ་དུ་བྱས་ན་སྔར་
མ་རྟོགས་པའི་ངོར་གློ་བུར་དུ་ཤར་བའི་འཁྲུལ་སྣང་གི་ཡུལ་དང་ཡུལ་ཅན་ཐ་དག་སྤང་
བསྒྱུར་ལམ་བྱེད་ཀྱི་ཐབས་གཞན་གང་ལའང་ལྟོས་མི་དགོས་པར་རང་ཡལ་རང་འགག་
གི་ཚུལ་དུ་དག་ནས། གདོད་མ་རང་གནས་ཀྱི་སྐུ་དང་ཡེ་ཤེས་ཆེན་པོ་བསམ་གྱིས་མི་
ཁྱབ་པའི་ངོ་བོར་མངའ་དབང་རྫོགས་པ་ལས་འདའ་མི་སྲིད་པ་ནི་ཆོས་ཉིད་ཀྱི་བདེན་
པ་བསླུ་བ་མེད་པ་ཡིན་པས་ན། ཕྱི་ནང་གི་དབྱིངས་རིག་ངོ་ཤེས་ཤིང་རྩ་བ་ནང་གི་
རིག་པ་གསལ་དག་ངར་དང་ལྡན་པ་ཉིད་སྟོང་ཆེན་ཀ་དག་གི་དབྱིངས་སུ་གཉིས་མེད་
རོ་གཅིག་ཏུ་གཅུན། ཕྱིར་གསལ་གྱི་རིག་གདངས་རྡོ་རྗེ་ལུ་གུ་རྒྱུད་ཉིད་དབྱིངས་ཐིག་
གི་ར་བར་གཡོ་འགུལ་དང་བྲལ་བ་གཅུན་པ་ལ་ཉམས་ལེན་གྱི་མཐིལ་བཅོལ་ཏེ་གོམས་
འདྲིས་རྩེ་གཅིག་ཏུ་བྱ། ཕྱི་ནང་གི་དབྱིངས་རིག་གང་ལའང་བློས་དཔྱད་མཚན་འཛིན་
གྱིས་བཅོས་བསླད་མ་ཞུགས་པར་རང་བབས་སོར་བཞག་ཁོ་ནར་ཉམས་ལེན་རྣལ་
མ་བགྱིས་པ་ལ་བརྟེན་ནས་ཕྱི་ནང་གི་དབྱིངས་རིག་དེ་དག་གཅིག་གྲོགས་གཅིག་གིས་
བྱེད་དེ་གསལ་བརྟན་མཐར་ཕྱིན་ཅིང་མྱུར་དུ་གདོད་མའི་ཟད་ས་ཆེན་པོར་རྣམ་པར་
གྲོལ་བས་མཐར་ཐུག་གི་སྐུ་དང་ཡེ་ཤེས་མངོན་དུ་འགྱུར་བ་གདོན་མི་ཟའོ། །དེ་དག་
ཀྱང་སྒྲ་ཐལ་འགྱུར་རྩ་བའི་རྒྱུད་ལས། མངོན་སུམ་གནད་ནི་ལུས་ངག་སེམས། །སོ་
སོའི་གནད་རྣམས་ངེས་པར་བསྟུན། །དེ་ཡང་ལུས་ནི་སྐུ་གསུམ་ལས། །རྒྱུན་དུ་འདའ་
བར་མི་བྱའོ། །ངག་ནི་བསླབ་དང་གནས་པ་དང་། །ལ་བཟླ་བརྟན་པར་བྱ་བའོ། །
སེམས་ནི་དབྱིངས་ལ་གཏད་པས་འགྲུབ། །ཅེས་དང་། གནད་གསུམ་མན་ངག་འབྲལ་
- 36 -



༡ ལྕེ་བཙུན་སྙིང་ཐིག་དང
མི་བྱ། །དེ་ཡང་སྒོ་དང་ཡུལ་ཉིད་དང་། །རླུང་དང་རིག་པའི་གནད་ཀྱིས་བརྟེན། །སྒོ་
ནི་སྐུ་གསུམ་མིག་གིས་བལྟ། །ཡུལ་ནི་སྒྲིབ་བྱེད་བྲལ་བའོ། །རླུང་རིག་དལ་བས་ཡེ་
ཤེས་འགྲུབ། །ཅེས་སོ། །ཕན་ཡོན་དང་བཅས་པ་ཡང༌། བཏགས་གྲོལ་སངས་རྒྱས་
སྲས་གཅིག་གི་རྒྱུད་ལས། ལུས་ནི་སེང་གེ་ལྟ་བུ་དང༌། །དྲང་སྲོང་དང་ནི་གླང་ཆེན་
ཚུལ། །འདི་ལས་གཡོ་བར་མ་བྱས་ན། །སངས་རྒྱས་སུམ་སྟོང་ཉིད་དང་ཡང་། །སྐལ་
བ་དག་ནི་མཉམ་པ་ཡིན། །ཞེས་དང་། ངག་ནི་ཇི་ལྟར་ལྐུག་པ་བཞིན། །སུ་དང་བརྡ་
ཙམ་ཉིད་མི་བྱ། །འདི་ལྟར་སུ་ཡིས་བྱས་པའི་མི། །སེམས་ཀྱི་འཕྲོ་འདུ་རང་ཆོད་དེ། །
ཞེས་དང་། དབྱིངས་ཀྱི་ནང་དུ་ལུ་གུ་རྒྱུད། །མཉམ་པར་བཞག་ཅིང་འབྲལ་མི་བྱ། །
འདི་ལྟར་སུ་ཡིས་བྱས་པའི་མི། །ཐོག་མའི་ཀུན་ཏུ་བཟང་པོ་དང་། །སྐལ་བ་ཉིད་ནི་
མཉམ་པ་ཡིན། །ཞེས་སོ། །ཁྱད་པར་དུའང་ནང་དབྱིངས་ཀ་དག་སྤྲོས་བྲལ་སྟོང་
ཆེན་གདོད་མའི་གྲོལ་ས་ཀློང་ཡངས་ཆེན་པོའི་ངང་དེར་རང་བྱུང་གི་རིག་པ་འོད་གསལ་
ཐིག་ལེ་ཉག་གཅིག་ཉིད་དབྱེར་མེད་རོ་གཅིག་ཡེ་ནས་ཡིན་པ་ལ་ཡིན་པར་ཤེས་པའི་
སྒོ་ནས་རང་བབས་དྭངས་གསལ་གཡོ་མེད་ཀྱི་ཚུལ་ལས་ནམ་ཡང་མི་འདའ་བ་དང༌།
རིག་རྩལ་རྩོལ་མེད་ཤུགས་འབྱུང་གི་ཤེས་རབ་ཁྱད་པར་ཅན་འབད་མེད་ཀློང་རྡོལ་
བའི་ཚུལ་དུ་ངང་གིས་ཤར་ཞིང་རྒྱས་པ་ན། དེས་ང་རྒྱལ་ཏེ་ཆོས་དང་གང་ཟག་གཞན་
སུན་འབྱིན་ལྷུར་ལེན་བྱེད་པ་དང་། ལྷ་མཐོང་འདྲེ་མཐོང་མངོན་ཤེས་ཅལ་སྒྲོག་སོགས་
ཟོག་པོའི་རྒྱུ་རྐྱེན་དུ་འགྲོ་བའི་བདུད་ཀྱི་འཇུག་ཕྱོགས་སུ་མ་ཤོར་བར་ཕྱོགས་དང་
རིས་སུ་མ་ཆད་པའི་ཆོས་དང་གང་ཟག་དམ་པ་རྣམས་ལ་དད་གུས་དག་སྣང་ཕུན་སུམ་
ཚོགས་པ་གོང་ནས་གོང་འཕེལ་གྱི་ཚུལ་དུ་བྱ་ཞིང༌། རང་ལམ་ཁྱད་པར་ཅན་ལ་ཐེ་
ཚོམ་གྱི་སྒྲོ་འདོགས་ཆོད་དེ་ཡིད་ཆེས་མི་ལྡོག་པའི་ངེས་པ་གཏིང་ཚུགས་པ་རེ་རྙེད་དང༌།
པའི་སྒོ་ནས་རང་ཉིད་ཚེ་དང་སྒྲུབ་པ་མཉམ་པའི་ཐབས་ལ་རྩེ་གཅིག་ཏུ་གཞོལ་བ་
དེ་ལས་གཞན་པའི་མ་རྟོགས་ལོག་རྟོག་ཕྱོགས་རྟོགས་ཅན་ལྟར་སྣང་བའི་སྐྱེ་འགྲོ་ཐ་
དག་ལ་སྙིང་རྗེ་ཆེན་པོའི་སྒོ་ནས་ཕན་ཅི་ཐོགས་རེ་བྱེད་པས་མཚོན། རིག་འཛིན་གོང་
- 370 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
མ་དག་གི་རྣམ་ཐར་རྨ་མེད་པའི་རྗེས་ཤུལ་ཟིན་པའི་ཐབས་ཁོ་ནར་ཅི་ནས་ཀྱང་འབད་
དགོས། དྲི་མས་གོས་མ་མྱོང་བའི་རིག་གདངས་ཕྱིར་གསལ་དབྱིངས་ཐིག་གི་དཀྱིལ་
དུ་གཟུགས་མེད་གཟུགས་ལྟར་སྣང་བ་ཡེ་ཤེས་སྙིང་པོའི་སྲོག་ཅན་གྱི་རིག་པ་རྡོ་རྗེ་ལུ་
གུ་རྒྱུད་དེ་ལ་རྟོག་དཔྱོད་གློ་བུར་བས་བསླད་མ་ཞུགས་པ་དྭངས་གསལ་གཡོ་མེད་བརྟན་
པོར་འབྱུང་བའི་སླད་དུ་ཧྲིལ་གྱིས་གཅུན་པ་ཁོ་ནར་རྒྱུན་ཆགས་སུ་འབད་ན་ཐེག་རྩེ་
སྙིང་པོའི་ཉམས་ལེན་གྱི་ངོ་བོ་ཐམས་ཅད་འུབ་ཀྱིས་འདུས་པ་ཡིན་མོད། འདི་འདྲའི་
གནད་དང་བྲལ་རུང་ད་དུས་ཀྱི་རྫོགས་ཆེན་སྙིང་ཐིག་པར་ཁས་ཆེ་བ་ལ་ལས་གླེན་
སྒོམ་ལོ་གྲངས་བགྲང་ཞིང་རང་རྩིས་ཆེན་པོ་རེ་བྱེད། ལ་ལས་བླུན་གཏམ་རྟོག་གེའི་
ཁ་འཆལ་ལྟ་བུ་ཤ་སྣ་སྤུ་བསྡུས་རེ་འུར་སྒྲོག་བྱེད། དེ་འདྲས་སྐུ་ཚེ་འདའ་ངང་རྨོངས་
པའི་སྐྱེ་འགྲོ་མང་པོ་ལམ་མིན་གྱི་གཡང་སར་ཁྱུ་དེད་ཐུབ་པ་ལ་ཕོ་རྒོད་གོ་ཆོད་ཡིན་
རློམ་བྱེད་མཁན་མངོན་སུམ་ཚད་གྲུབ་ཧ་ཅང་མང་དྲག་པས་གཏན་ནས་མ་བཟོད་དེ།
ད་དུང་ཡང་རྒྱལ་བའི་མཐུ་དང་སོ་སོའི་ལས་འཕྲོ་བཟང་པོ་ཟོལ་མེད་རེ་འཛོམ་ཞིང་
ཕྲག་དོག་ཕྱོགས་རིས་ཀྱི་བདུད་དབང་དུ་མ་སོང་བའི་སྐལ་ལྡན་རེ་སྲིད་ན་དེ་དག་གི་
དོན་དུ་བསམས་ཏེ་ཡང་ནས་ཡང་དུ་བཤད་ཅིང་ཤིན་ཏུ་གསལ་བར་བསྟན་པ་ཡིན་
པས་ན་སྙིང་པོའི་དོན་ཟབ་མཐར་ཐུག་པ་འདི་རྣམས་སྙིང་གི་དཀྱིལ་དུ་འཆང་ཐུབ་ཅི་
ནས་ཀྱང་ཞུའོ། །ཞེས་གསུངས། འདི་ལྟར་ཡང་ཐལ་འགྱུར་ལས། ལུ་གུ་རྒྱུད་ཀྱི་རང་
བཞིན་ནི། །རྣམ་པར་རྟོག་པ་ཀུན་དག་པས། །མ་འཁྲུལ་པ་ཡི་སངས་རྒྱས་སོ། །ཞེས་
དང༌། མངོན་སུམ་རྙེད་པའི་སྐལ་ལྡན་ལ། །ཁམས་གསུམ་འཁོར་བའི་མིང་མེད་དེ། །
སྲིད་གསུམ་གདར་ཤ་ཆོད་པའོ། །ཞེས་རིག་གདངས་ཀྱི་ཡིན་ལུགས་དང་མཐོང་བའི་
ཕན་ཡོན་བཅས་ཤིན་ཏུ་གསལ་བའོ། །དེ་ལྟར་ཕྱི་ནང་གི་དབྱིངས་རིག་ལ་རྟོག་གོམས་
ཚུལ་བཞིན་བྱས་ན་སྣང་བཞིའི་འཆར་ཚུལ་ངང་གིས་འབྱུང་བ་གཞིར་བཅས། དེ་ཡང་
རྟེན་གྱི་གང་ཟག་གི་ཁམས་དབང་མི་འདྲ་བ་དང་། ཁྲེགས་ཆོད་ཀྱི་རྟོགས་གོམས་རབ་
འབྲིང་ཐ་མའི་དབང་གིས་འཕེལ་ཆ་གོ་རིམ་ཡོད་མེད་ཀྱི་ཁྱད་པར་གསུངས་ཤིང༌། །
-371-



ཀཉྩ་ཡི་རྒྱ་ལྕེ་བཙུན་སྙིང་ཐིག དགོན་པ་
བརྩོན་པ་རབ་ཀྱིས་མྱུར་དུ་ལམ་བསྒྲོད་ནུས་ལ་ལེ་ལོ་ཅན་དེ་ལས་འགྱང་བ་ཡིན་མོད།
རིམ་བཞིན་ཇི་ལྟར་འཆར་ཚུལ་བཤད་ན། དང་པོ་ཆོས་ཉིད་མངོན་སུམ་ནི། ནང་གི་
རིག་པ་བློ་བྲལ་མངོན་སུམ་དུ་རྟོགས་ཤིང་སྐྱོང་བདེ་བ་དང་། དབྱིངས་རིག་ཕྱིར་གསལ་
གྱི་སྣང་བ་ཡང་ཐལ་འགྱུར་ལས། ཆོས་ཉིད་མངོན་སུམ་སྣང་བ་ནི། །དབང་པོའི་སྒོ་
ནས་ངེས་ཐོན་ཏེ། །སྤྲིན་མེད་པ་ཡི་མཁའ་ལ་གསལ། །ཞེས་པ་ལྟར་སྙིང་དབུས་མི་
ཤིགས་པའི་རིག་གདངས་འོད་རྩའི་གསང་ལམ་རྒྱུད་དེ་རྒྱང་ཞག་སྒྲོན་མའི་སྒོར་ཐོན་
ནས་འཆར་གཞིའི་མདངས་མཚུངས་ལྟ་བུའི་འོད་སྣང་འལ་འོལ་མཐོང་བ་ཕྱི་དབྱིངས་
དང༌། དེ་མཆེད་པའི་ཚུལ་གྱིས་འོད་སྣང་བཀྲག་མདངས་ཅན་ཐིག་ཞིབ་མང་པོ་ཡོད་
པ་མཐོང་བ་ནང་དབྱིངས་ཏེ། རྣམ་དག་དབྱིངས་སྒྲོན་ལོངས་སྐུའི་ཞིང་ཁམས་ཀྱི་ངོ་
བོ་དང་། མུ་ཁྱུད་རིམ་པ་ཅན་གྱི་ཐིག་ལེ་དམར་ཟླུམ་དམར་སེར་སེར་སྐྱ་མཐིང་ནག་
སོགས་མཐེ་བོང་ཙམ་པ་རེས་མངོན་རེས་མི་མངོན་པ་གཉིས་རེ་ཙམ་དུས་མཉམ་གྱི་
ཚུལ་དུ་མཐོང་བ་ཐིག་ལེ་སྟོང་སྒྲོན་གཞན་ཡས་ཁང་གི་ངོ་བོ་དང་། འོད་སྣང་རྟ་རྔ་འདྲ་
བ་ཤེལ་ཕྲེང་དང་གསེར་སྐད་འདྲ་བ་བར་མཚམས་སུ་ཐིག་ཆུང་ཡོད་པ་ཐིག་ཆུང་འཕྲོ་
བ༑ འགྲོ་འོང་དང་གཡོ་འགུལ་མྱུར་བ་དུ་མ་དབྱིངས་ཐིག་གི་ནང་དང་བར་མཚམས་
ཅི་རིགས་སུ་མཐོང་བ་དེ་དག་རྡོ་རྗེ་ལུ་གུ་རྒྱུད་དེ་སྐུ་ཡི་ངོ་བོ་ཡིན་ལ། དེ་རྣམས་གསལ་
དག་མ་འདྲེས་པའི་རྣམ་པ་ཅན་དངས་མའི་དབང་ཡུལ་དུ་མངོན་སུམ་འཆར་བ་ན་དེས་
གར་ཁྱབ་ཙམ་དུ་ཐ་མལ་གྱི་ཡུལ་སྣང་སྒྲིབ་པར་འགྱུར་ཞིང་འོད་སྣང་གང་དུ་འཁྲིད་
པ་དེར་འཆར་བ་དང་ཐིག་ལེ་སྟོང་སྒྲོན་སུམ་འབྲེལ་ཅན་ལ་རྡོ་རྗེ་ལུ་གུ་རྒྱུད་ཅུང་ཟད་
གནས་པ་ཚུན་ཚད་ལམ་སྣང་དང་པོའི་དུས་ཡིན་ལ་ཆོད་ཉིད་ཀྱི་རང་སྣང་རྗེན་པ་དཔེ་
དང་བརྡ་རྟགས་ཚིགས་དང་ཡིད་དཔྱོད་ལས་འདས་པ་མངོན་སུམ་དུ་མཐོང་བས་ན་
ཆོད་ཉིད་མངོན་སུམ་གྱི་སྣང་བ་ཞེས་བྱ་སྟེ། ཐལ་འགྱུར་ལས། ཆོས་ཉིད་མངོན་སུམ་
སྣང་བ་ཡིས། །ཡིད་དཔྱོད་འཛིན་པའི་ཚིག་ལས་འདས། །ཞེས་སོ། །སྔོན་ཆད་སྡིག་
པོ་ཆེ་ཡིན་རུང་ལམ་འདིའི་རྣལ་འབྱོར་པ་འདི་སྐབས་སུ་ཤི་ན་ལམ་རྐྱེན་གཞན་མེད་
-372 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཀྱང་ངན་སོང་དུ་རྡོག་པས་འཕུལ་ཡང་མི་འགྲོ་ཞིང་མངོན་མཐོའི་རྟེན་བཟང་རྙེད་ནས་
ལམ་གྱི་འཕྲོ་མཐུད་ནུས་པར་འགྱུར་རོ། །
གཉིས་པ་ཉམས་གོང་འཕེལ་ནི། འོད་སྣང་གོང་ནས་གོང་དུ་འཕེལ་ཞིང་རང་གི་སྨིན་
མཚམས་སོར་བཞི་ཙམ་ནས་འོད་སྣང་རྒྱ་རལ་ཏེ་མཐོང་ཡུལ་གྱི་མཁའ་དབྱིངས་སུ་
འཇའ་འོད་ཟེར་ཐིག་ཁ་དོག་ལྔ་ལྡན་གྱེན་འགྲེང་རྩིབ་ཤར་དྲ་ཕད་ལྟ་བུ་འོད་ཁྱིམ། ?
པད་སྡོང༌། མཁར་ཐབས་མཆོད་རྟེན་གྱི་རྣམ་པ་མིག་མང་རིས་སོགས་འོད་ཕུང་སྣ་
ཚོགས་ཀྱི་ཀློང་ན་ཐིག་ལེ་སྟོང་སྒྲོན་ལྔ་ཚོམ་སོགས་རྒྱུན་དུ་གནས་ཤིང༌། དེ་ཡང་མེ་
ལོང་ཙམ་དང་ཁམ་ཕོར་ཙམ་དང་། སྦ་ཕུབ་ཙམ་དུ་ཆེར་འཕེལ་ཞིང་འཐུག་པོའི་རྣམ་
པ་ཅན་གྱི་དབུས་སུ་རིག་པ་རྡོ་རྗེ་ལུ་གུ་རྒྱུད་ཀྱང་ཇེ་བརྟན་ཇེ་སྦོམ་ཚུལ་གྱིས་རྩལ་རྫོ་གས་
ཏེ་ལྷ་སྐུའི་གཙུག་ཏོར་ནས་སྐུ་ཕྱེད་སྐུ་རྐྱང་གཅིག་ནས་དུ་མའི་བར་དུ་ཤར་ཞིང་། དེ་
དག་གཡོ་འགུལ་མེད་པར་གནས་པའི་ཐ་མལ་པའི་འཁྲུལ་སྣང་རིམ་བཞིན་ནུབ་ནས་
ཡེ་ཤེས་ཀྱི་རང་སྣང་འཕེལ་རྒྱས་སུ་འགྱུར་བའི་དུས་ན་ཕྱི་ནང་ཡུལ་རགས་པ་སྐྱེ་སྡུད་
བྱེད་པའི་ལས་རླུང་དང་། ནང་ཕུང་ཁམས་སྒུལ་སྐྱོད་བྱེད་པའི་རླུང་དང་། གསང་བ་
ཀུན་རྟོག་ཡུལ་ལ་གཡོ་བྱེད་ཀྱི་རླུང་གི་སྟོབས་ཤུགས་ཟད་པས་ཕྱིའི་རྐྱེན་སྣང་བཟང་
ངན་ཐམས་ཅད་རྣལ་འབྱོར་པའི་ལམ་གྱི་གྲོགས་སུ་འཆར། ནང་འཁྲུལ་པ་ཉོན་མོངས་
པའི་བསམ་སྤྱོད་ལ་ཞེན་རྩོལ་མི་འབྱུང་། གསང་བ་རིག་པ་འཕོ་མེད་རྟོག་བྲལ་གྱི་
དབྱིངས་སུ་ངང་གིས་གནས་པར་འགྱུར་བས་འདི་དུས་ཤི་ན་ཆོས་ཉིད་ཀྱི་བར་དོར་
འཚང་རྒྱ་བ་ལས་ཕྱི་ནས་སྲིད་པའི་འཁྲུལ་སྣང་རང་རྒྱུད་པ་མི་འབྱུང་བ་ཡིན་ཏེ།
ཐལ་འགྱུར་ལས། གོང་དུ་འཕེལ་བའི་ཉམས་སྣང་གིས། །འཁྲུལ་བའི་སྣང་བ་ནུབ་
པར་བྱེད། །ཅེས་གསུངས་སོ། ། ན་
གསུམ་པ་རིག་པ་ཚད་ཕེབས་ཀྱི་སྣང་བ་ནི། ད་ལྟའི་མ་དག་ཐ་མལ་གྱི་དངོས་སྣང་ས་
རྡོ་རི་བྲག་སོགས་གདོས་བཅས་སུ་ཤར་ཚད་ནུབ་ནས་ལྷུན་གྲུབ་འོད་གསལ་གྱི་ཞིང་
སྣང་ཆེན་པོས་ཡོངས་སུ་ཁྱབ་སྟེ་གང་སྣང་འོད་ཀྱི་རང་བཞིན་ལས་མི་འདའ། ལྔ་ལྡན་
-373 -



གཏེ།
དེ ་ ལྕེ་བཙུན་སྙིང་ཐིག་བསླ་༼སློབ་དེབ་དུ་མ་
གྱི་ཐིག་ལེ་ལྔ་ཚོམ་མང་པོ་བཀོད་ལེགས་པ་རེ་རེའི་ནང་ནའང་ཞི་ཁྲོ་ཡབ་ཡུམ་འཁྲིལ་
སྦྱོར་གྱི་སྐུ་ཚོམ་བུ་དང་བཅས་པ་མཁའ་དབྱིངས་གང་བ་ཙམ་དུ་འཆར་ཞིང་དེ་དག་གི་
ཐུགས་ཀ་ནས་ཤིན་ཏུ་ཕྲ་བའི་འོད་ཟེར་རང་གི་སྙིང་གར་འབྲེལ་པ་འབྱུང་། དེ་ཚེ་ཕྱིའི་
ཡུལ་སྣང་ལོངས་སྐུའི་ཞིང་ལྟར་འཆར། ནང་རང་ལུས་གདོས་བཅས་ལྟར་རང་ངོར་
མི་སྣང་ཞིང་སྟོང་གཟུགས་ཀྱི་རྣམ་པར་ཤར། གསང་བ་མ་དག་པའི་རླུང་སེམས་ཀྱི་
འགྱུ་བ་རང་སར་འགག་ཅིང་དག་པའི་རླུང་སེམས་ཚད་ལ་ཕེབས་ཏེ་ཁྱད་པར་ཅན་གྱི་
སྤྱན་དང་མངོན་ཤེས་སོགས་ཡོན་ཏན་དཔག་ཏུ་མེད་པ་ལ་རང་དབང་འབྱོར་ཞིང་གལ་
ཏེ་འདི་དུས་ཤི་ན་རང་གི་ལུས་སེམས་འོད་ཀྱི་ཟེར་ཐག་ལ་འདུས་ཏེ་ཡེ་ཤེས་ཀྱི་འོད་
སྐུའི་ཐུགས་ཀར་ཞུགས་པའམ། འོད་སྐུ་རྣམས་ཚུར་རང་གི་སྙིང་གར་འདུས་པ་གང་
རུང་གི་སྒོ་ནས་འཕོས་ཏེ་བར་དོར་གཞིའི་འོད་གསལ་དང་འདྲེས་ཤིང་དེ་ཚེ་རགས་
ལུས་ཟག་པ་བག་ཆགས་དང་བཅས་པ་སླར་མི་སྐྱེ་བའི་ཆོས་ཅན་དུ་དག་ཅིང་ཡེ་ཤེས་
རིན་པོ་ཆེའི་འོད་ཕུང་དུ་དེངས། རིག་པ་སྒྲིབ་སྐྱོན་ཐམས་ཅད་ལས་རྣམ་པར་གྲོལ་ཏེ་
ནང་དབྱིངས་ཀ་དག་ཆེན་པོའི་ཀློང་དུ་འཚང་རྒྱ་བ་ཡིན་ནོ། །དེ་ལྟར་ཡང་རྒྱུད་ལས།
རིག་པ་ཚད་ཕེབས་སྣང་བ་ཡིས། །ཕྱི་ནང་གཟུང་འཛིན་གདོས་བཅས་གྲོལ། །ཞེས་
པ་ལྟར་རོ། །
བཞི་པ་ཆོས་ཉིད་ཟད་པའི་སྣང་བ་ནི། མ་དག་པའི་ཕྱི་ཡུལ་སྣང་། ནང་རང་ལུས་གསང་
བ་ཉོན་མོངས་པའི་རྟོག་ཚོགས་དང་དེ་དག་གཡོ་བྱེད་ཀྱི་ལས་རླུང་རྣམ་རིག་ཐོག་ཏུ་
རང་སར་དག་ནས་སླར་སྐྱེ་བའི་གནས་མེད་པར་ཟད་སར་འཁྱོལ་བ་ཡིན་ཏེ། ཐལ་
འགྱུར་ལས། ཆོས་ཉིད་ཟད་པའི་སྣང་བ་ཡིས། །ཁམས་གསུམ་འཁོར་བའི་རྒྱུན་ཐག་
གཅོད། །ཅེས་སོ། །ཡེ་ནས་དྲི་མ་མེད་པའི་ཕྱིར་གསལ་ལྷུན་གྲུབ་ཀྱི་ལམ་སྣང་ཆེན་
པོ་དེ་དག་ཀྱང་དཔེར་ན་ཆུ་རླབས་སླར་འདུས་པ་ལྟར་གྲོལ་གཞི་ཀ་དག་གཏིང་གསལ་
གཞོན་ནུ་བུམ་སྐུ་ཆེན་པོར་ངང་གིས་འཇུག་པ་ལ་ཉེ་བ་ན་སྐྱེ་བ་གང་ལའང་རང་དབང་
འབྱོར་བ་ཆོས་ཉིད་ཡིན་པས་ཟག་བྲལ་འཕོ་ཆེན་རྡོ་རྗེའི་སྐུར་བཞེངས་པར་སྤྲོ་ན་རང་
-374 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ལུས་འོད་ཕུང་དུ་དེངས་པའི་འོད་ལྔའི་ལག་སོར་རྣམས་ཁྲ་ལམ་མེར་རིག་ངོར་སྣང་
བ་ཙམ་ལས་ལུས་དབྱིབས་གཞན་གང་ཡང་མི་མངོན་པའི་མཚམས་འདིར་འོད་ཀྱི་སོར་
མོ་ལ་རིག་པ་གཅུན་མ་ཐག་ཏུ་སྐད་ཅིག་གིས་དྭངས་མ་མི་ཤིགས་པའི་འཇའ་ལུས་
འཕོ་ཆེན་རྡོ་རྗེ་ཟག་པ་མེད་པའི་ཡེ་ཤེས་ཀྱི་སྐུ་མངོན་དུ་འགྱུར་བ་ཡིན་ལ། གང་ལྟར་
ཡང་ལམ་སྣང་ལྷག་མ་མེད་པ་རང་གི་སེམས་ཉིད་གདོད་མའི་གྲོལ་ས་མཐར་ཐུག་ཀ་
དག་ཀློང་ཆེན་ཡངས་པ་མཚན་མའི་སྤྲོས་པ་ཐམས་ཅད་ལས་རབ་ཏུ་འདས་ཤིང་ནང་
གསལ་ཤིན་ཏུ་ཕྲ་བའི་ཡེ་ཤེས་ཆེན་པོ་ཐིམ་ལ་མ་རྨོངས་པ་རྒྱ་ཆད་ཕྱོགས་ལྷུང་བྲལ་
བའི་ངོ་བོར་འུབ་ཀྱིས་འདྲེས་ཏེ་དབྱེར་མེད་རོ་གཅིག་ཏུ་གྱུར་པས་དག་པ་གཉིས་ལྡན་
མཐར་ཐུག་པའི་གཏན་སྲིད་ཚེ་འདིར་ཟིན་པ་ཡིན་ནོ། །དེ་ལྟར་ཡང་ཐལ་འགྱུར་ལས།
ཆོས་ཟད་པ་ཡི་སྣང་བ་ནི། །ཉམས་ཀྱི་སྣང་བ་ཀུན་སྟོངས་ནས། །ལུས་ཟད་དབང་
པོའི་ཡུལ་ཡང་ཟད། །རྟོག་ཚོགས་འཁྲུལ་པ་རང་གྲོལ་ནས། །བརྗོད་གཞི་ཚིག་དང་
བྲལ་བའོ། །ཞེས་དང་། དེ་ལྟར་ལུས་འབྱུང་རྒྱུན་ཆད་ནས། །ཟག་བཅས་ཕུང་པོ་མི་
སྣང་བར། །ཚེ་འདི་ཉིད་ལ་འཚང་རྒྱའོ། །ཞེས་སོ། །ཚིག་རྐང་ཕྱི་མ་གསུམ་པོ་འདིས་
བཱི་མ་སོགས་འཕོ་ཆེན་རྡོ་རྗེའི་སྐུར་བཞུགས་པ་རྣམས་རྫོགས་པའི་སངས་རྒྱས་དངོས་
ཡིན་ལུགས་གསལ་བར་བསྟན་པའང་ཡིན་ནོ། །དེ་ལྟར་ལམ་སྣང་སོ་སོའི་མཐའ་བརྟན་
གྱི་མན་ངག་གསུམ་ཚན་རེ་དང་། དེའི་ཁོངས་སུ་རྨི་ལམ་གྱི་ཚད། སྒོ་གསུམ་གྱི་དངོས་
རྟགས་བཅས་མདོར་བསྡུས་བཤད་ན། མི་འགུལ་བ་གསུམ་ལ་གཞི་བཅའ་བ་ནི། །
ལུས་བཞུགས་སྟངས་དང་མིག་གཟིགས་སྟངས་གསུམ་གང་རུང་། རླུང་སེམས་དབྱིངས་
རིག་ལ་གཏད་དེ་གཞན་དུ་མི་འགུལ་ན་དབྱིངས་རིག་འཕེལ་བརྟན་འབྱུང་བའི་མན་
ངག་སྟེ་ཆོས་ཉིད་མངོན་སུམ་གྱི་དུས་སུ་གཅེས། སྡོད་པ་གསུམ་གྱི་ཚད་ནི། ཕྱི་སྣང་
བ་རང་སོར་སྡོད་པས་དེས་སེམས་མི་འཕྲོག་སྟེ་རྐྱེན་སྣང་ལམ་གྲོགས་སུ་འཆར། །
ནང་ཕུང་པོ་སྡོད་པས་འཁྲུལ་པའི་བྱ་བ་མི་འཕེལ། གསང་བ་རླུང་སེམས་སྡོད་པས་
འཁྲུལ་སེམས་འགག་པའི་མན་ངག་སྟེ་ཉམས་གོང་འཕེལ་གྱི་དུས་སུ་འབྱུང༌། འདི་དུས་
-375 -



དེ དེའི ར བ ལྕེ་བཙུན་སྙིང་ཐིག་ ཏོད་རྒྱུ་
སོགས་སུ་ཚད་རྨི་ལམ་གྱིས་བཟུང་བ་ནི། དང་པོར་བཟང་པོ་ཤ་སྟག་རྨི། བར་དུ་ངོས་
ཟིན་ཅིང་སྤྲུལ་བསྒྱུར་ནུས། མཐར་འོད་གསལ་གྱི་ངང་དུ་དག་ནས་རྒྱུན་ཆད་པ་འབྱུང་།
རྟགས་སྒོ་གསུམ་ལ་ཤར་བ་ནི། མངོན་སུམ་གྱི་དུས་ན་ལུས་གཡོ་འགུལ་དང་བྲལ།
ངག་སྨྲ་བརྗོད་དང་བྲལ། སེམས་འཁྲུལ་རྟོག་འཕྲལ་དུ་དག གོང་འཕེལ་གྱི་དུས་སུ་
ལུས་མཛེས་ཆོས་དང་བྲལ། ངག་བྱུང་རྒྱལ་དུ་སྨྲ། སེམས་རྟོག་མེད་ཀྱི་ངང་ལ་གནས།
ཚད་ཕེབས་ཀྱི་དུས་ན་ལུས་འབྱུང་བཞིས་མི་ནོན། ངག་ཆོས་ཀྱི་དབྱངས་སྙན་ངང་གིས་
འབྱུང་། སེམས་ཡ་ང་བག་ཚ་དང་བྲལ། ཆོས་ཟད་ཀྱི་དུས་སུ་ལུས་འཇའ་འམ་ན་བུན་
ལྟ་བུ། ངག་བྲག་ཆའི་སྒྲ་དང་། སེམས་རྟོག་གློག་འགྱུ་བ་ཙམ་ལས་མེད་པ་རྣམས་
འབྱུང་ངོ་། །ཐོབ་པ་གསུམ་གྱི་གཟེར་ནི། ཕྱི་ཡུལ་སྣང་ཞིང་ཁམས་སུ་རང་སྣང་བའི་
དབང་ཐོབ། ནང་རང་ལུས་འོད་སྣང་དུ་རང་ཤར། གསང་བ་རླུང་སེམས་ཉོན་མོངས་
པ་སངས་ནས་ཡེ་ཤེས་སུ་དབང་འདི་རྣམས་ཚད་ཕེབས་ཀྱི་སྐབས་སུ་འབྱུང་། གདེང་
བཞིའི་གྲོལ་ཚད་ནི། སངས་རྒྱས་གཞན་ནས་ཐོབ་འདོད་ཀྱི་རེ་བ་དང་རང་གནས་
མངོན་དུ་མི་འགྱུར་བའི་དོགས་པ། འཁོར་བ་གཞི་མེད་དུ་གྲོལ་བས་རང་ཉིད་སླར་
འཁོར་མི་འཁོར་གྱི་དགག་སྒྲུབ་རེ་དོགས་ངང་གིས་ཟད་པ་ནི་ལམ་སྣང་བཞིའི་སྐབས་
སུ་འབྱུང་། རྨི་ལམ་ཟིན་པ་སོགས་ལམ་རྐྱེན་གཞན་ལ་མི་ལྟོས་ཏེ་ཐོད་རྒལ་གོམས་
པ་ན་ངང་གིས་འབྱུང་བར་ཤེས་དགོས་སོ། །ཐོད་རྒལ་གྱི་མན་ངག་འདི་ནི་ཐེ་ཚོམ་
མེད་ལ་བརྩོན་འགྲུས་ཆེ་བའི་གང་ཟག་གི་སྤྱོད་ཡུལ་ཡིན་པས་རྩེ་གཅིག་ཏུ་འབད་ནུས་
ན་ཤེས་རབ་རྣོ་བརྟུལ་དང་ལས་བཟང་ངན་ལ་མི་ལྟོས་པས་ཤེས་ལྡན་དག་གིས་ཅིས་
ཀྱང་ནན་ཏན་བྱ་བའི་གསང་ལམ་མཆོག་དམ་པ་ཉིད་དོ།། །། } །
གསུམ་པ་གེགས་སེལ་བོགས་འདོན་མདོར་བསྡུས་ནི། མིག་སྐྱོན་བསལ་ཞིང་དྭངས་
གསལ་བརྟན་པོ་འབྱུང་ཐབས་དང་། སྒྲོན་མ་འཕེལ་བྱེད་ཀྱི་སྔགས་དང་རྫས་དང་
རྟེན་འབྲེལ་གྱི་ཁྱད་པར་རྣམས་སྙིང་ཐིག་བཀའ་གཏེར་སོགས་གཞན་ལས་ཤེས་པར་
བྱ༑ གེགས་སེལ་བོགས་འདོན་གཅིག་ཆོག་མཐར་ཐུག་པ་བླ་མའི་མོས་གུས་རྩལ་དུ་
- 376 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
འདོན། གེགས་མེད་ཅིང་ལམ་མཐར་སྐྱོལ་ཐབས་ཀྱི་རྩ་བ་གསང་སྤྱོད་ཡིན་པས་བརྟུལ་
ཞུགས་རླུང་འཛིན་གྱི་སྤྱོད་པ་བདུན་པོ་འདི་དག་ལ་རྩལ་ཅི་ཡོད་ཀྱི་སྒོ་ནས་འབད་དགོས་
ཤིང་། །
དང་པོ་བུང་བ་བཅུད་ཚོལ་གྱིས་སྤྱིར་ལམ་གྱི་སྤང་གཉེན་ངོས་འཛིན་དགོས་མོད་སྐབས་
འདིར་ནི་སྤང་བྱའི་རྩ་བ་ཕྱོགས་རིས་མེད་པའི་འགྲོ་རྒྱུད་ཀྱི་ཤེས་ཆ་གྲོལ་འཁྲུལ་གཉིས་
ཀའི་སྔ་རོལ་གྱི་སྤྱི་གཞི་ལུང་མ་བསྟན་རྟོགས་ན་སངས་རྒྱས་ཀྱི་སྐུ་དང་ཞིང་བཀོད་མ་
རྟོགས་ན་འགྲོ་དྲུག་གི་གནས་དོན་ལུས་ཀྱི་བྱེ་བྲག་འབྱམས་ཀླས་པ་འབྱུང་ངེས། དེ་
གཉིས་གཅིག་གིས་གཅིག་མ་སྒྲིབ་པ། རྒྱུ་རྐྱེན་གང་འཛོམ་པ་ན་མེད་སྣང་སྒྱུ་མ་ལྟ་བུ་
མངོན་སུམ་དུ་འབྱུང་རུང་གོ་འགག་ཅིང་བྱེ་བྲག་ཕྱེད་མ་རག་པ་ཡོད་མཉམ་དང་།
སྣང་བའི་དུས་ཉིད་ནས་དོན་ལ་ཅི་ཡང་མ་གྲུབ་པའི་སྤྲོས་བྲལ་ཡིན་མཉམ། དེ་ལྟ་བུ་
དེ་ལ་སྲོག་གི་རླུང་ཞེས་བྱ་བའང་གནས་པས་དེས་བསྐུལ་ཏེ་སྣང་ཆ་ཕྱིར་བསྐྱོད་པ་འོད་
ལྟར་མངོན་པའི་ཚེ་དེ་ལ་བརྟེན་ནས་ཐོག་མར་འཁྲུལ་ལུགས་ནི་རྐྱེན་བཞིའི་དབང་
གིས་ཡིན་ཏེ། རྒྱུའི་རྐྱེན་རང་སྣང་ཡིན་པར་ངོ་མ་ཤེས་པ། བདག་པོའི་རྐྱེན་དེ་ལས་
གཞན་དུ་བཟུང་བ། དམིགས་པའི་རྐྱེན་དེ་ལས་འཁྲུལ་སྣང་དུ་མ་མཆེད་པ། དེ་མ་ཐག་
པའི་རྐྱེན་ཤེས་དང་ཤེས་བྱ་དེ་དག་དུས་མཚུངས་པའི་དབང་གིས་ཡེ་ཤེས་ཀྱི་སྐུ་ཟག་
བཅས་ཀྱི་ལུས་སུ་འཁྲུལ། དབྱིངས་སྣང་ཡུལ་དུ་འཁྲུལ། རིག་པ་སེམས་སུ་འཁྲུལ་བ་
ཡིན་མོད། དེ་ལྟར་ཐོག་མར་འཁྲུལ་པའི་དུས་ཉིད་ནས་བཟུང་སྟེ་རང་རེ་ད་ལྟ་འཁྲུལ་
འབྱམས་ཀྱི་ངང་དུ་གནས་བཞིན་པའི་དུས་འདིར་ཡང་སྐུ་དང་ཡེ་ཤེས་ལས་རྒྱང་ཆད་
དུ་སོང་བ་ནི་ཅུང་ཟད་ཀྱང་མེད་དེ་དཔེར་ན་ཆུ་ཉིད་གྲང་ལྷགས་ཀྱི་རྐྱེན་གློ་བུར་པའི་
དབང་གིས་ཆབ་རོམ་ཞེས་སྲ་མཁྲེགས་རྡོ་ལྟ་བུའི་རྣམ་པར་མངོན་སུམ་དུ་སྨིན་ཟིན་
པའི་དུས་དེར་ཡང་རང་བཞིན་ནི་ཆུ་ལས་འདའ་མ་མྱོང་བ་བཞིན་ནོ། །དེས་རྣམ་འགྱུར་
བཟང་ངན་ཤིན་ཏུ་ཐ་དད་པ་ཙམ་རྒྱུ་མཚན་དུ་བྱས་ཏེ་རང་བཞིན་རྣམ་དག་ལ་ཐེ་ཚོམ་
ཟ་བ་ནི་ནམ་ཡང་མི་རུང་ངོ་། །དེ་ལྟར་གློ་བུར་དུ་འཁྲུལ་ལུགས་ཇི་བཞིན་པ་ཤེས་ན་
-377-



1 | ། རི་དེ ་ལྕེ་བཙུན་སྙིང་ཐིག་ན་བ་མ་དེའི་དཀོ་ཎg །
དེའི་དངོས་གཉེན་ལམ་བདེན་ཡང་རིག་པ་དང་དེའི་རང་སྣང་ངོ་འཕྲོད་པ་ཉིད་ལྟ་བའི་
མཐར་ཐུག་ཡིན་ལུགས་ལ་ངེས་པ་མི་རྙེད་མི་སྲིད་དོ། །གྲོལ་ནའང་རྐྱེན་བཞིས་གྲོལ་
ཏེ༑ རྒྱུའི་རྐྱེན་ཆོས་ཐམས་ཅད་ཀྱི་གནས་ལུགས་མཐར་ཐུག་ཡེ་ཐོག་གདོད་མའི་སེམས་
ཉིད་ཀ་དག་སྟོང་ཆེན། བདག་པོའི་རྐྱེན་མ་བཅོས་རང་བྱུང་གི་རིག་པ་རྗེན་པ། པན་
དམིགས་པའི་རྐྱེན་དབྱིངས་རིག་དབྱེར་མེད་ཆེན་པོའི་རང་ངོ་ཤེས་པ། དེ་མ་ཐག་པའམ་
མཚུངས་པའི་རྐྱེན་དབྱིངས་རིག་དྲི་མ་མེད་པ་ངོ་ཤེས་རྩལ་རྫོགས་བརྟན་པ་མཐར་
ཕྱིན་པ་ཐོབ་མ་ཐག་ཏུ་ཕྱོགས་དུས་མུ་མཐའ་མེད་པའི་དག་པ་གཉིས་ལྡན་གྱི་སངས་
རྒྱས་མ་ལུས་པའི་ངོ་བོ་སྐད་ཅིག་གིས་མངོན་དུ་འགྱུར་བ་ལས་འདའ་མི་སྲིད་པ་ཡིན་
ནོ། །དེ་འདྲ་མ་བྱུང་བར་དུ་འཁྲུལ་ཆ་ལ་མིང་བཟང་པོ་ཇི་ཙམ་བཏགས་ཀྱང་གཉེན་
པོ་མེད་ན་རང་གྲོལ་དུ་འགྲོ་བ་ནི་གནས་མེད་ཅིང་སྐབས་མེད་དོ། །ཐོས་རྒྱ་གཞན་ཆེ་
རུང་ཆུང་རུང་སྙིང་ཐིག་པ་རྣམས་ནས་འདི་ཙམ་རེ་མ་ཤེས་ན་དགེ་མེད་སྡིག་མེད་ལྟ་
མེད་བསྒོམ་མེད་ཉིན་མཚན་བར་མེད་ཡིན་རབས་སོགས་སྨྲ་ཁམ་ཇི་ཙམ་ཆེ་ཡང་དོན་
ལ་མགོ་རྨོངས་རེ་ཡིན་པར་འདྲའོ། །ཞེས་གསུངས། ༡༩:16:1:|:ན །
གཉིས་པ་ཐི་བྱ་ཚང་འཇུག་ནི། སྙིག་ཐིག་སྙིང་པོའི་ལམ་གནད་ལ་ཐེ་ཚོམ་གྱི་སྒྲོ་འདོགས་
ཆོད་ངེས་བྱུང་ན་དེ་ཚེ་ཉམས་ལེན་ལ་འཇུག་དགོས་ཀྱི་ཐེ་ཚོམ་ཅན་གྱིས་ལམ་གོ་ཆོད་
དཀའ། འོན་ཀྱང་བླ་མའི་མོས་གུས་བཟང་བོ་དང་འབྲེལ་བའི་ཉམས་ལེན་བྱས་ན་ཐེ་
ཚོམ་རང་ཐོག་ཏུ་ཆོད་པའང་འབྱུང་བ་ཡིན་པས་ཁང་ཕུག་ཏུ་རོ་ཉལ་མི་བྱེད་པར་དབྱིངས་
རིག་མངོན་སུམ་གྱི་དོན་ལ་བསམ་པས་ཉོན་མོངས་པའི་མགོ་ནོན། གནད་སྨིན་རེ་
བསམ་ཚེ་སྲིད་པ་ཧྲུལ་པོར་འགྲོ་བ་སྒོམ་ཞིང་རྩལ་རྫོགས་པ་ན་ཉོནམོངས་པ་རང་མཚན་
དྲུངས་ནས་འབྱིན་པ་འབྱུང་བ་ནི་མི་བསླུའོ། །
གསུམ་པ་རི་དྭགས་ལྟ་བུ་ནི། ཉམས་ལེན་གྱི་གྲོགས་སུ་དཔེར་ན་རི་དྭགས་རྨས་མ་
བཞིན་དུ་གཅིག་པུ་དབེན་པར་ཇི་སྲིད་འཚོ་བའི་བར་དུ་གནས་དགོས་སོ། ། ན་
བཞི་པ་ལྷུག་པ་ལྟ་བུ་ནི། རི་ཁྲོད་དུ་རིག་འཆལ་ལས་ཐུ་བ་མེད་པས་ཅི་ཡང་མི་སྨྲ་བ་
-378 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ལ་བསླབ། སྐབས་རེར་ཚོགས་སུ་ཡང་ལྐུག་པ་བཞིན་དུ་འདུག ལྔ་བ་ནི། དེ་ལྟར་བྱས་
ན་ངེས་མེད་འབྲེལ་མེད་ཀྱི་ཚིག་རེ་དོགས་དང་བྲལ་བ་རང་རྡོལ་དུ་བྱུང་ཚེ་ཆེད་དུ་མི་
སྤང་བ་ལ་སྨྱོན་པ་ལྟར་སྨྲ་བ་ཞེས་གྲགས། དྲུག་པ་ནི། ཟས་གོས་གནས་མལ་ལ་བཟང་
ངན་བླང་དོར་མེད་པར་ཁྱི་ཕག་ལྟར་གང་བྱུང་དེས་ཆོག་བྱུང་ན་བཟང་ངན་རོ་སྙོམས་
ཀྱི་སྤྱོད་པ་ཞེས་བྱ། དེ་དྲུག་མཐར་ཆགས་སམ་ཅི་རིགས་རྫོགས་ནས་རང་རིག་པའི་
ཡེ་ཤེས་ལ་རང་དབང་བརྟན་པོ་ཐོབ་པ་ན་སྣང་བ་རྒྱས་ཐེབས་ནི་ངང་གིས་འབྱུང་སྟེ།
དེ་ཡང་སྣང་རྐྱེན་གྱིས་རིག་པ་ཚུར་མི་ནོན་ཅིང་རིག་པ་རང་སོར་གནས་པ་ཁོ་ནས་ཆོག་
གི སེམས་སྡེ་སོགས་ལྟར་རིག་པས་སྣང་ཐོག་ཏུ་ལྷན་པ་སྦྱར་འདུག་ག་ལ་དགོས།
རིག་པའི་རང་སོ་ཇི་ཙམ་ཟིན་པ་དེ་སྲིད་དུ། དེས་ནི་བཟང་རྐྱེན་ལ་ཕར་མི་རེ་བས་འདོད་
ཞེན་ཐམས་ཅད་དང་བྲལ། ངན་རྐྱེན་གྱིས་ཚུར་མི་ནོན་པས་ཁོང་ཁྲོ་བ་དང་ཞེ་སྡང་གི་
གནས་མེད། ཡུལ་དང་ཡུལ་ཅན་གྱི་རྣམ་པ་ཐམས་ཅད་རིག་པའི་ཡོ་ལང་ཁོ་ན་ལས་
མི་འདའ་བ་བྱུང་ན་དེ་ལ་སེང་གེ་ལྟ་བུའམ་སྣང་སྲིད་དབང་བསྒྱུར་གྱི་སྤྱོད་པ་ཞེས་བྱ་
སྟེ་བདུན་པ་ཡིན་ལ། འདི་དག་རང་ཉམས་དང་ལེགས་པར་སྦྱར་ཞིང་ཟོལ་དང་མ་འདྲེས་
པར་དུས་ཚོད་དང་འབྲེལ་བའི་སྒོ་ནས་རྣམ་པར་དག་པ་རེ་སྤྱད་པར་བྱའོ། །ཉམས་
ལེན་གྱི་བོགས་ཉམས་ལེན་ཉིད་ཀྱིས་འདོན་དགོས་པ་གཞིར་བཅས་པས་དངོས་གཞིའི་
ཁྲིད་ཀྱི་ཁོངས་འདིར་དགེ་སྦྱོར་སྲང་དུ་གཞུག་པའི་མན་ངག་དུས་བཞི་སངས་རྒྱས་
མཉམ་སྦྱོར་བཤད་ན། དང་པོ་ཉིན་པར་དབྱིངས་རིག་རང་ཞལ་ལྟ་བ་ནི། ཀ་དག་གི་
རིག་སྟོང་དང་དེའི་རང་གདངས་ལྷུན་གྲུབ་ཀྱི་འོད་སྣང་གང་ཡང་སྔར་བཤད་པ་ལྟར་
ཚུལ་བཞིན་དུ་ཉམས་སུ་བླང་། གཞུང་གིས་དངོས་བསྟན་ལྟར་ན་ཐོད་རྒལ་གནད་སྨིན་
བསྒོམ་པས་ཉིན་སྣང་འདའ་ཐུབ་པ་བྱུང་ན་བཟང་། སྲོད་འཁོར་སོགས་ནམ་སྟོད་ལའང་
ཟླ་བ་གསལ་ན་དེ་དང་མིན་ན་མར་མེ་ལ་བརྟེན་ཏེ་རླུང་སེམས་རིག་པ་རྡོ་རྗེ་ལུ་གུ་རྒྱུད་
སྒྱུ་མ་རྡོ་རྗེ་བཙན་པོ་དེའི་དྲ་བར་བཙུད་ན་ལེགས། ་ ་
གཉིས་པ་སྲིད་ལ་དབང་པོ་གནད་དུ་བསྡུ་བ་ནི། ཆགས་ཅན་ཡིན་ན་རང་ལུས་ཐབས་
- 379 -



ས་གཞི་༡༢ པའི་ ལོ་ ལྕེ་བཙུན་སྙིང་ཐིག་དང་། གསོ་བའི་
ལྡན་ལས་རུང་གི་དུས་སུ་ལས་རྒྱ་ཚུལ་བཞིན་དུ་བརྟེན་པ་ལས་བྱུང་བའི་བདེ་སྟོང་གི་
ངང་དུ་རླུང་སེམས་དབང་ཡུལ་དུ་གནད་དུ་བསྡུ་བ་བྱས་ནའང་གཞུང་འདིར་ཡུལ་གྱི་
བདུད་རྩི་བརྟེན་ཅེས་སྤྱིར་བཏང་ཙམ་མངོན་པས་ཆོག ཡང་ན་རང་ལུས་ཐབས་ལྡན་
གྱི་འབར་འཛག་སྔོན་འགྲོའི་སྐབས་ནས་བྱུང་བ་དེ་ལྟར་བྱས་ཀྱང་འཐུས། 21:|:ཀ་ཏ་
གསུམ་པ་ནམ་གོང་ཤེས་བྱ་བུམ་འཇུག་ནི། གཉིད་ལ་ཉེ་བ་ན་བླ་མ་དང་རང་རིག་པ་
དབྱེར་མེད་ཀྱི་ངོ་བོ་ཐིག་ལེ་དཀར་བོ་སྲན་མ་ཙམ་གྱི་དཀྱིལ་དུ་ཨ་དཀར་སྤུ་ཤད་ཙམ་
ཡོད་པ་རེ་རང་གི་སྙིང་དབུས་དང་སྨིན་མཚམས་སུ་གསལ་ལེགས་པར་བཏབ་ཅིང་
བླ་མ་ལ་འོད་གསལ་ཟིན་པའི་འདོད་དོན་ཡང་རྩེ་གཅིག་ཏུ་གསོལ་ཏེ་ཕྲ་ཐིག་ལ་སེམས་
བཟུང་། གསལ་བར་ཟིན་པ་ན་དེའི་འོད་ཀྱིས་སྣང་སྲིད་ཐམས་ཅད་འོད་ལྔས་ཁྱབ་པར་
བསམ། མཐར་དེ་ཡང་ཐིག་ལེ་ལ་བསྡུས་ཏེ་སེམས་གཞན་དུ་མ་ཡེངས་པར་གཉིད་
ལོག ཐིག་ལེ་གཉིས་དུས་གཅིག་ལ་བསྒོམ་མ་བདེ་ན་རེས་མོའམ་གཙོ་བོ་སྙིང་ཁར་
བྱ༑ ཐིག་ལེ་ལེབ་མོའི་དཀྱིལ་དུ་ཨ་ཡོད་པ་མིན་པས་ཟླུམ་པོའི་སྦུབས་སུ་ཨ་དོད་གསལ་
སྒྲིབ་བྲལ་བ་བསྒོམ་མོ། །ཐབས་དེས་ཀྱང་འོད་གསལ་དང་རྨི་ལམ་ཟིན་པར་འགྱུར།
བཞི་པ་ཐོ་རངས་རིག་པ་རང་གསལ་གདབ་པ་ནི། ཐོ་རངས་ལུས་གནད་སེང་གེའི་
འདུག་སྟངས་དང་བཅས་ཧ་སྤྲུགས་ཀྱིས་རླུང་བསངས་ནས་མདུན་གྱི་ནམ་མཁའ་མདའ་
གང་ངམ་ཁྲུ་གང་ཙམ་ན་རྩ་བའི་བླ་མ་དང་བི་མ་ལ་དབྱེར་མེད་པའི་ངོ་བོ་ཨ་དཀར་པོ་
དྭངས་གསལ་འོད་ལྔ་འབར་བ་གསལ་བཏབ་ལ་མིག་ཀྱང་དེར་གཏད། བླ་མའི་ཐུགས་
སྐྱེ་མེད་ཀྱི་ངང་དུ་རང་གི་ལུས་སེམས་ཁྲུག་གེར་འདྲེས་པར་བསམ་ལ་རླུང་རིག་རྩེ་གཅིག་
ཏུ་གཅུན་ཏེ་ཨ་ལ་གཏད། རིག་པ་བསླད་ཆ་དང་བྲལ་ནས་དྭངས་སང་ངེར་བྱུང་ཚེ་
རང་སེམས་སྐྱེ་མེད་ལས་གུད་ན་བླ་མ་མེད་པར་ཁོ་ཐག་བཅད་དེ་རིག་པ་རང་བབས་
བདེ་ལུགས་སུ་བསྐྱང་ན་ཀུན་རྟོག་ཐམས་ཅད་དེའི་རོལ་པར་འཆར་ཞིང་རང་གྲོལ་དུ་
འགྲོ་བ་ཡིན། དུས་དང་རྣམ་པ་ཀུན་ཏུ་གཅེས་པའི་གནད་གཅིག་ཆོག་ནི། ཉམས་ལེན་
གང་བྱེད་དང་དེ་ལས་གཞན་པའི་སྒོ་གསུམ་གྱི་བྱ་བ་ཐམས་ཅད་ཀྱང་རིག་པ་གསལ་
-380-
ཐོག་ལེ་ལེབ་བྱས་གཅིག་ལ་ཏེ་སེམས་གཞན་



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
དག་གི་ངང་ནས་བྱས་ན་སྣང་སེམས་ཐམས་ཅད་རྒྱ་མཚོ་ལ་གཟའ་སྐར་ཤར་བ་ལྟར་
རིག་པའི་རྒྱན་དུ་སྣང་བ་དང་ཆུ་རླབས་ཆུར་ཐིམ་པ་ལྟར་རིག་པ་དང་རོ་གཅིག་ཏུ་རྫོགས་
པ་ཡིན་ནོ། །
གཉིས་པ་དབང་པོ་འབྲིང་བར་དོར་གྲོལ་བྱེད་ཀྱི་གདམས་ངག་ལ་གཉིས། འཆི་ཁ་བར་
དོའི་མན་ངག་མ་པང་དུ་བུ་འཇུག་ལྟ་བུ་དང་། ཆོས་ཉིད་བར་དོའི་མན་ངག་མི་འགྱུར་
བ་གསེར་ཐུར་ལྟ་བུའོ། །དང་པོ་ལའང་གཉིས། དབྱིངས་རིག་བསྲེ་བ་དང་། འཕོ་བའི་
གདམས་ངག་གོ །དབྱིངས་རིག་བསྲེ་བ་ནི། ད་ལྟ་ནས་ནམ་མཁའ་སུམ་ཕྲུགས་གཅིག་
ཏུ་བསྲེ་བ་ལ་ཉམས་ལེན་གནད་དུ་འགྲོ་བར་བྱ་སྟེ། ཕྱི་དབྱིངས་མཚོན་བྱེད་བར་སྣང་
སྟོང་སེང་བློ་ཡུལ་སྒྲིབ་ཐོགས་བྲལ་བ་འདི་འམ། རྒྱན་གྱི་ནམ་མཁའ་གཡའ་དག་ལ་
ངོས་བཟུང་བའང་འདུག གང་ལྟར་ཡང་མཚོན་བྱ་དངོས་ནི་ཆོས་རྣམས་ཀྱི་ཆོས་ཉིད་
ཀ་དག་ཀློང་ཡངས་ཆེན་པོ་ཕྱི་དང་ནང་མེད་པ་ཀུན་ཏུ་ཡང་ནང་དུ་གྱུར་པའི་དབྱིངས་
འཕོ་འགྱུར་དང་བྲལ་བ་དེས་ད་ལྟ་ཕྱི་རོལ་ན་ཡང་ཁྱབ་དགོས་ཀྱི་རྒྱ་ཆད་ཕྱོགས་ལྷུང་
ཅན་དུ་གང་ནའང་མི་གནས་པ་དེའོ། །དེ་བཞིན་དུ་ནང་དབྱིངས་ཀྱང་ལུས་ནང་གི་རྩ་
སྦུག་སྟོང་སེང་ངེ་བ་ཉིད་དོ། །གསང་དབྱིངས་ཉིད་ནི་སེམས་ཉིད་སྟོང་ཆེན་རིག་པའི་
སྙིང་པོ་ཅན་འདི་ཁོ་ནའོ། །དེ་རྣམས་ཡེ་ནས་རོ་གཅིག་ཡིན་པ་ལ་རང་རེ་སེམས་ཅན་
གྱི་བློ་ངོར་གུད་ཆད་ལྟར་སྣང་བ་ཉིད་གསང་མཆོག་རྒྱལ་པོའི་མན་ངག་གི་འཕྲུལ་ཐབས་
ཁྱད་པར་ཅན་གྱིས་དབྱེར་མེད་རོ་གཅིག་ཏུ་བསྲེ་བ་ཡིན་ལུགས་ཀྱི་ལམ་གནད་ཤེས་
པའི་སྒོ་ནས་དབྱིངས་རིག་བསྲེ་བའམ་ནམ་མཁའ་སུམ་ཕྲུགས་བསྒོམ་པ་ལ་རྩེ་གཅིག་
ཏུ་འབད། བར་སྐབས་སུ་ང་ཤི་ཚར་བ་ཡིན། ནམ་མཁའ་ལྟ་བུའི་སྟོང་ཆེན་གྱི་དབྱིངས་
འདི་འཆི་སྲིད་ཆོས་སྐུའི་འོད་གསལ་ཡིན། སེམས་ཉིད་རིག་སྟོང་ངོ་ཤེས་པ་འདི་ཆུ་
ཕྲན་ནམ་བུ་ལྟར་སྣང་ཞིང་གཞིར་གནས་གཉུག་མའི་སྟོང་ཆེན་གྱི་འོད་གསལ་ཉིད་རྒྱ་
མཚོ་འམ་མ་ལྟར་སྣང་བ་འདི་ཡང་བློ་ངོར་གཉིས་སྣང་ཙམ་ལས་དོན་དུ་རང་གནས་སུ་
སླེབས་པ་ན་མ་བུ་ལྟར་ཕོ་མོ་ཐ་དད་ཙམ་ཡང་གདོད་ནས་ཡོད་མ་མྱོང་བས་ཆུ་ལ་ཆུ་
-381-



བཞག་པ་ལྟར་དབྱེར་མེད་རོ་གཅིག་ཏུ་རྟོགས་པར་བྱའོ་སྙམ་དུ་ཁོ་ཐག་ཆོད་པའི་བློས་
འཕེན་པ་དྲག་པོ་རེ་བཏང་། དེ་ལྟར་གོམས་ན་འཆི་ཁར་སྟབས་བདེ་བ་འབྱུང༌། དེ་ནས་
འཆི་ཁའི་དུས་དེར་སྔར་ལྟར་གོམས་པ་དབྱིངས་རིག་བཙན་ཐབས་སུ་བསྲེ་བར་བྱའོ། །
འཕོ་བ་དེ་དུས་སྦྱོང་ལུགས་ནི་བསམ་གཏན་གྱི་སྤྱོད་ལམ་ལ་གནས་པས་སྔོན་འགྲོ་ཚང་
བའམ་སྐྱབས་སེམས་ལེགས་པར་སོང་བའི་རྗེས་སུ་ནམ་མཁའི་དབྱིངས་ཐམས་ཅད་
རང་བཞིན་སྤྲུལ་པའི་ཞིང་མཆོག་ལྔ་དུར་ཁྲོད་ཆེན་པོ་མེ་རི་འབར་བ་དང་བཅས་པས་
ཡོངས་སུ་ཁྱབ་པར་མོས། རང་ལུས་འོད་སྣང་ཁོང་སྟོང་གི་དབུས་ན་རྩ་དབུ་མ་བྱང་
ཆུབ་ཆེན་པོའི་རྒྱུ་ལམ་མདའ་སྨྱུག་ཙམ་གསང་གནས་ནས་སྤྱི་བོའི་བར་དུ་དྲང་ཐལ་ལེར་
ཤེལ་སྔོན་གྱི་སྦུ་གུ་བཞིན་དུ་ཡོད་པར་བསྒོམ། སྙིང་གའི་ཐད་ཀྱི་དབུ་མའི་ནང་ན་རང་
གི་རླུང་སེམས་ཐམས་ཅད་ལྷག་མ་མེད་པ་འདུས་པའི་ངོ་བོ་ཐིག་ལེ་འོད་ལྔའི་མདངས་
ཅན་གྱི་སྦུབས་སུ་ཨ་དཀར་གྱིས་མཚན་པ་ཆུང་ངུ་ཞིག་རྩེ་གཅིག་ཏུ་བསྒོམ། རང་གི་
སྤྱི་བོར་དབུ་མའི་སྟེང་ན་འཇའ་གོར་གྱི་ནང་དུ་དཔལ་དྲིན་ཆེན་རྩ་བའི་བླ་མ་ཉིད་དགྱེས་
ཡེ་རེ་བར་དོའི་ལམ་སྣ་འདྲེན་པའི་དེད་དཔོན་ཆེན་པོར་འོད་སྐུའི་རྣམ་པས་མངོན་སུམ་
དུ་བཞུགས་པ་ལ། བདག་ཀྱང་བླ་མའི་ཐུགས་བདེ་ཆེན་འོད་གསལ་གྱི་ཀློང་དུ་སྐད་
ཅིག་གིས་དྲང་དུ་གསོལ་སྙམ་དུ་མོས་གུས་གདུང་ཤུགས་དྲག་པོས་གསོལ་བ་ཕུར་
ཚུགས་སུ་བཏབ་ཅིང་འཕོ་བྱ་རླུང་སེམས་ཀྱི་ཐིག་ལེར་སེམས་གཏད་མ་ཐག་ཏུ་འཕར་
ལིང་ལིང་ཇེ་མཐོར་སོང་བ་དབུ་མའི་ཡར་སྣེར་སླེབས་མཚམས་སུ་ཧིག་གམ་ཕཊ་དྲག་
པོ་གཉིས་ཀའམ་གང་རུང་བརྗོད་པས་ཐིག་ལེ་ཉིད་བླ་མའི་ཐུགས་ཀར་སིབ་ཀྱིས་ཐིམ་
ནས་རོ་གཅིག་ཏུ་འདྲེས་པ་ཡང་ཡང་བསྒོམ། ཐུན་བསྡུ་བ་ན་བླ་མ་དབུ་མའི་ལམ་ནས་
སྙིང་དབུས་སུ་ཐིམ་པས་རང་བླ་མའི་ངོ་བོར་སངས་རྒྱས་པར་བསམ་ལ་སེམས་ཁོང་
ལྷོད་དེ་རང་བབས་སུ་བཞག ཞིང་ཁམས་རྣམས་མི་དམིགས་པའི་ངང་ནས་དགེ་བ་
བསྔོ་ཞིང་། སྐྱེ་བ་ཀུན་ཏུ་ཡང་དག་བླ་མ་དང་༔ ཞེས་སོགས་ཀྱི་སྨོན་ལམ་གདབ། །
འཆི་ངེས་པའི་ཚེ་འདི་སྣང་གི་ཞེན་ཕྱིར་གཏན་ནས་མི་འབྲང་བར་འཕོ་བའི་ཉམས་ལེན་
-382-



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
སྔར་སྦྱངས་པ་ལྟར་ལ་ཐུན་མཐར་རྩ་བའི་བླ་མ་ཉིད་དུར་ཁྲོད་མེ་རི་འབར་བ་སོགས་
རང་བཞིན་སྤྲུལ་པའི་ཞིང་མཆོག་གང་མོས་དེར་དངོས་སུ་བཞུད་པར་བསྒོམ་པ་ཙམ་
ཁྱད་པར་དུ་བྱས་ཏེ་རྩེ་གཅིག་ཏུ་སྒོམ་བཞིན་པའི་ངང་ནས་དབུགས་ཆད་པའམ་ཅི་ལྕོགས་
ཀྱི་བར་དུ་བསྒོམ་ནུས་ན་སྡིག་པས་མི་གོས་ཏེ་དག་པའི་ཞིང་དུ་སྐྱེ་བར་འགྱུར་རོ། །
བར་དོར་གྲོལ་ཚད་ཅན་ཡིན་རུང་འཕོ་བ་བྱས་པས་ཐུར་དུ་ལྷུང་བར་མི་འགྱུར་བ་ཡང་
ཤེས་དགོས་སོ། །
གཉིས་པ་ནི། འཆི་དུས་ཀྱི་ཐིམ་རིམ་རགས་པ་རྣམས་རྫོགས་ནས་སྣང་མཆེད་ཐོབ་
གསུམ་གྱི་སྣང་བ་ཡང་ངོས་ཟིན་ལོང་ཡོད་མེད་གང་རུང་གི་མཐར་རླུང་སེམས་གློ་བུར་
བའི་རྒྱུ་བ་མ་ལུས་པ་རང་འགག་ཏུ་སོང་བ་ན་འཆི་སྲིད་དུས་ཀྱི་གཞི་ཡི་འོད་གསལ་
སེམས་ཉིད་གཉུག་མའི་ངོ་བོ་སྟོན་གནམ་གཡའ་དག་པ་ལྟ་བུ་ངང་གིས་ཤར་བ་ཡིན་
མོད། ལམ་གནད་མི་ཤེས་པ་རྣམས་བརྒྱལ་ཏེ་སེམས་མེད་པའི་གནས་སྐབས་ཀྱི་ངང་
རེ་ཞིག་འཐུམ་པར་འགྱུར་ལ། སླར་ཡང་སེམས་ཉིད་འོད་གསལ་གྱི་རྩལ་ལས་རླུང་
རིག་གི་རང་སྣང་ཤར་ནའང་ངོས་ཟིན་ལོང་མེད་པར་རང་ངོར་བག་ལ་ཞ་སྟེ་སྲིད་པ་
བར་དོའི་འཁྲུལ་སྣང་འཆར་བ་རྩོམ་པ་ལས་མི་འདའ། འདི་དུས་སྐྱེ་སྲིད་ལམ་བྱེད་
ཀྱི་མན་ངག་མེད་པ་རྣམས་ལ་བར་དོའི་ཡིད་ལུས་གྲུབ་པ་ལས་ཅི་ཡོད། རྡོ་རྗེ་ཐེག་
པའི་ལམ་གནད་གོམས་པ་རྣམས་ནི་བཤད་མ་ཐག་པ་ལྟར་སེམས་གཞན་འགག་
ཟིན་དུས་སུ་དྲན་མེད་རང་གར་མི་འཐུམ་པར་རབ་ཏུ་སྟོང་པ་དཔེ་ཡི་འོད་གསལ་གྱི་
ཚུལ་དུ་རྟོགས་ན་དེའི་རྗེས་ཐོབ་ཏུ་སྲིད་པ་བར་དོའི་ཡིད་ལུས་མེད་པར་དག་པའི་སྒྱུ་
ལུས་འགྲུབ་པ་ཡང་ཡོད་མོད། རྫོགས་ཆེན་སྙིང་ཐིག་པའི་ཁྱད་ཆོས་རང་སྣང་ཆོས་
ཉིད་བར་དོར་ཤར་བའི་ལམ་སྣང་གི་ལྷ་སྐུ་དང་མི་འདྲ་སྟེ། ཀློང་དྲུག་པ་ལས། ཆོས་
ཉིད་དག་པའི་བར་དོ་དང་། །ཡི་དམ་ལྷ་ཡི་སྒྱུ་ལུས་གཉིས། །འདྲའོ་འདྲའོ་ནོར་རེ། །
ཞེས་པ་ལྟར་འོད་གསལ་གྱི་རྩལ་སྣང་ཕྲ་རགས་དང་དྲི་བཅས་རླུང་སེམས་ཕྲ་མོས་བསླད་
པ་ཡོད་མེད་ཀྱི་ཁྱད་ཤིན་ཏུ་ཆེ། བསྐྱེད་རྫོགས་ཀྱི་ཉམས་ལེན་དེ་ལས་ལྷག་པ་རྣམས་
• 383-



1:|:ཀྱི ད ས་ལྕེ་བཙུན་སྙིང་ཐིག མ་
ནི་རབ་ཏུ་སྟོང་པ་དོན་གྱི་འོད་གསལ་མངོན་སུམ་དུ་རྟོགས་རྗེས་སློབ་པའི་ཟུང་འཇུག་
མ་བཅོས་པའི་ལྷ་སྐུ་མངོན་དུ་འགྱུར་བ་ལས་མི་འདའ་མོད། དེ་ཡང་སློབ་ལམ་ལྷག་
བཅས་ཡིན་ལ། སྔར་བཤད་པའི་འཕོ་ཆེན་རྡོ་རྗེའི་སྐུ་ནི་དག་པ་གཉིས་ལྡན་གྱི་གཟུགས་
སྐུའི་རྣམ་འགྱུར་མི་འདྲ་བ་ལས་ལམ་གྱི་ལྷག་མ་གང་ཡང་མེད་པའི་ཁྱད་པར་ཡང་
ཤེས་དགོས། སྐབས་འདིར་ནི་སྣང་མཆེད་ཐོབ་གསུམ་བཅས་འགག་པ་དེ་ལ་རྣམ་
ཤེས་ནམ་མཁའ་ལ་ཐིམ་པ་ཞེས་བྱ། དེའི་ཚེ་སེམས་ཉིད་གདོད་མའི་སྟོང་ཆེན་རང་
གནས་གཉུག་མའི་འོད་གསལ་ངང་གིས་ཤར་ཞིང་དེའི་ངང་ལས་ཟེར་མདངས་ཕྱིར་
མ་མཆེད་པའི་རང་དུས་དེར་འཆི་སྲིད་ཆོས་སྐུའི་འོད་གསལ་ཞེས་གཞི་དབྱིངས་ཀ་དག་
གི་གྲོལ་ས་ཆེན་པོ་དཔེར་མ་ལྟ་བུ་ཡིན་ལ། ཚེ་འདིར་སེམས་ཉིད་ཀ་དག་གི་ཉམས་
ལེན་བརྟན་པོ་ཡོད་པ་ཉིད་བུ་ལྟ་བུ་ཡིན་ཏེ། དེ་གཉིས་གང་འཛོམ་པ་ན་སྔར་འདྲིས་
པ་ཉིད་རང་ངོ་ཤེས་ཤིང་དེ་ལས་མི་འགྱུར་བ་ལ་འོད་གསལ་མ་བུ་འཕྲོད་པ་ཞེས་བྱ།
དེ་ལས་སླར་མི་ལྡོག་པ་བཙན་ས་ཟིན་པ་ལ་ཡར་གྱི་ཟང་ཐལ་དུ་བར་དོ་མེད་པར་གྲོལ་
བ་ཞེས་བྱ་སྟེ་སྤང་བྱ་ལྷག་མེད་སླར་མི་སྐྱེ་བའི་ཆོས་ཅན་དུ་ཡོངས་སུ་གྲོལ་ནས་མཐར་
ཐུག་འབྲས་དུས་ཀྱི་ཆོས་སྐུ་མངོན་དུ་འགྱུར་བ་ཡིན་ནོ། །དེ་ལྟར་ཆོས་སྐུའི་གཏན་
སྲིད་མ་ཟིན་ན་རིག་རྩལ་ཤེས་རབ་སྲོག་ཏུ་གྱུར་པའི་རླུང་གིས་བསྐུལ་ཏེ་བར་དོ་ལྷུན་
གྲུབ་ཀྱི་འོད་གསལ་ལམ་སྣང་གི་ལོངས་སྐུའི་ངོ་བོ་ཕྱིར་གསལ་གྱི་ཚུལ་དུ་ཤར་བ་ཡིན་
མོད། དེ་ཡང་ཀ་དག་གི་ངང་དུ་ཤར་བ་ཡིན་གྱི་རང་ས་དེ་ལས་འདས་ཏེ་གཞན་ཞིག་
ཏུ་སླེབ་ཚར་བ་ལྟ་བུ་ནི་མིན་ནོ། །ཇི་ལྟར་ཤར་ན་འོད་གསལ་ཟུང་འཇུག་ལ་ཐིམ་པ་
ཞེས་འོད་ཐིག་གི་སྣང་བ་སྣ་ཚོགས་སྐུར་སྨིན་ཏེ་རིགས་ལྔ་སོགས་ཞི་ཁྲོ་ཡབ་ཡུམ་གྱི་
ཚོམ་བུ་གྲངས་མེད་པ་རིག་པ་ཚད་ཕེབས་ཀྱི་སྐབས་སུ་ཤར་བ་ལས་ཀྱང་ལྷག་པར་
གསལ་འཚེར་ཅན་སྒྲ་འོད་ཟེར་གསུམ་དང་བཅས་ཏེ་རང་ཤར་ཞིང་ཇི་སྲིད་གནས་པའི་
བར་དེ་ནི་བར་དོ་སྣང་བའི་འོད་གསལ་གྱི་བྱེ་བྲག་ཟུང་འཇུག་གི་རང་དུས་ཡིན་ལ།
འདིར་མ་གྲོལ་ན་ཡེ་ཤེས་བཞི་སྦྱོར་གྱི་སྣང་བ་ཞེས་འོད་ཀྱི་སྣམ་བུ་ཐིག་ལེ་ཆེ་བ་རེས་
• 384 .



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
བརྒྱན་པ་བཞི་ཤར། དེར་མ་གྲོལ་ན་ལྷུན་གྲུབ་སྒོ་བརྒྱད་ཀྱི་སྣང་བ་ཞེས། ཐུགས་རྗེ་
ལྟར་ཤར་བ། ཡེ་ཤེས་ལྟར་ཤར་བ། འོད་ལྟར་ཤར་བ། སྐུ་ལྟར་ཤར་བ། གཉིས་མེད་
ལྟར་ཤར་བ། མཐའ་གྲོལ་ལྟར་ཤར་བ། མ་དག་པ་འཁོར་བའི་སྒོ་ལྟར་ཤར་བ། དག་
པ་ཡེ་ཤེས་ཀྱི་སྒོ་ལྟར་ཤར་བ་དང་བརྒྱད་པོ་དུས་གཅིག་ལ་ཤར། དེ་དུས་ཀྱང་མ་གྲོལ་
ན་ནི་ཆོས་ཉིད་ཀྱི་བར་དོ་ལས་འདས་ཏེ་སྲིད་པ་བར་དོར་འཁྱམས་པར་འགྱུར། དེ་ལྟར་
ཆོས་ཉིད་བར་དོའི་རང་སྣང་ཟུང་འཇུག་ནས་ལྷུན་གྲུབ་བར་གྱི་སྣང་བ་གང་ཤར་ཡང་
དེ་དང་དེར་གྲོལ་བྱེད་ཀྱི་ལམ་གནད་ནི་གང་ཤར་གྱི་སྣང་བ་ཉིད་ཀ་དག་གི་རང་སྣང་
ཡིན་པར་ངོ་ཤེས་ཤིང་དེ་ལས་མི་འགྱུར་བར་རང་བབས་སུ་གནས། ཡིད་གཉིས་ཐེ་
ཚོམ་མེད་པར་ཁོ་ཐག་ཆོད་ཅིང་དེ་ལས་གཉིས་སྣང་གིས་མི་གཡོ་བར་རྩལ་རྫོགས་ཤིང་
བརྟན་པ་ཐོབ་པ་ན་འོད་ཀྱི་སྣང་ཆ་ཡུལ་ཅན་གྱི་ཤེས་རབ་དང་བཅས་པ་ནང་དབྱིངས་
ཀ་དག་ཀློང་ཡངས་ཆེན་པོར་རོ་གཅིག་ཏུ་གྱུར་ཏེ་གྲོལ་ས་མཐར་ཐུག་གི་ངང་ལས་ནམ་
ཡང་མི་གཡོ་བར་དག་པ་གཉིས་ལྡན་གྱི་རྒྱལ་ས་ཟིན་པ་ལ་བར་དོ་ལོངས་སྐུ་ནས་འཚང་
རྒྱ་བ་ཞེས་བྱ། འདི་དག་ཤར་ལུགས་ཀྱི་ཁྱད་པར་དང་། གྲོལ་ཚད་དང་། བསམ་གཏན་
གྱི་ཞག་དང་སྐད་ཅིག་མའི་རྣམ་དབྱེ་སོགས་ཞིབ་ཏུ་བཤད་ན་མང་ཆེ་ཞིང་ཕྱོགས་ཙམ་
གྱིས་གོ་དཀའ་བས་རྒྱལ་བའི་དབང་པོ་ཀུན་མཁྱེན་ཀློང་ཆེན་རབ་འབྱམས་ཀྱི་གསུང་
གི་གསང་མཛོད་ཆེན་པོ་རྣམས་ལས་ཤེས་པར་གྱིས་ཤིག ཅེས་གསུངས།
གསུམ་པ་དབང་པོ་ཐ་མ་རང་བཞིན་སྤྲུལ་སྐུའི་ཞིང་དུ་གྲོལ་བྱེད་ཀྱི་གདམས་ངག་ནི།
གོང་གི་གྲོལ་ས་ཆེན་པོ་དེ་རྣམས་སུ་གྲོལ་མི་ནུས་ཏེ་སྲིད་པ་བར་དོའི་ཡིད་ལུས་དབང་
མེད་དུ་རྨི་ལམ་ལྟར་ཤར་བ་ན། དེར་ནི་རི་ཉིལ་བའི་སྒྲ། མཚོ་དང་ཆུ་ཆེན་གཡོ་འཁྲུག་
གི་སྒྲ། རླུང་ཆེན་དྲག་ཏུ་གཡོ་བའི་སྒྲ་འབྲུག་སྟོང་དུས་གཅིག་ལ་གྲགས་པ་ཙམ་མི་བཟོད་
པ་དང་། ཡུལ་གྲོང་ཁང་ཁྱིམ་གྲོགས་ཤི་གསོན་སོགས་ངོ་ཤེས་པ་དང་མི་ཤེས་པ་དུ་མ།
རང་ལུས་ཀྱི་རྣམ་འགྱུར་དང་སྤྱོད་ལམ་ཟས་སྐོམ་གོས་སོགས་དང་བདེ་སྡུག་གི་སྣང་
བ་སྣ་ཚོགས་གཅིག་ཏུ་མ་ངེས་པ། མེ་ཆེན། ཆུ་ཆེན། ས་རྡོའི་གཡང་ས་ཤིན་ཏུ་ཡ་ང་
- 385-



༡ ༩ ་་་ལྕེ་བཙུན་སྙིང་ཐིག་དང པོ་རྒྱ་
བ་སོགས་འཇིགས་སྐྲག་གི་འཁྲུལ་སྣང་དུ་མས་མནར་ཞིང་བྱ་སྤུ་རླུང་ཁྱེར་ལྟར་གར་
འགྲོ་ཙམ་ཡང་རང་དབང་མེད་པ། སྐྱབས་མེད་མགོན་མེད་དུ་གྱུར་པ་ཡིན་ན་ཡང་དྲི་
ལ་ཟ་བའི་ལུས་སེམས་དེ་མངོན་ཤེས་རྫུ་འཕྲུལ་ཉི་ཚེ་བ་རེ་དང་ལྡན་ཞིང་གསོན་པའི་
དུས་ཀྱི་བསམ་སྤྱོད་ཕལ་ཆེར་དྲན་པ་དང་ལུས་ཚོལ་བ་ལ་དགའ་སྣང་ཆེན་པོ་རྒྱུན་ཆགས་
སུ་ཤར་བ་ཡིན། དེ་འདྲའི་དུས་སུ་བར་དོའི་སྣང་བ་ངོས་བཟུང་སྟེ། སྐྱབས་ཀྱི་མཐར་
ཐུག་རྩ་བའི་བླ་མ་ཉིད་དང་དེའི་གདམས་ངག་གི་སྙིང་པོ་བྱ་སླ་ལ་ཆོད་ཆེ་བ་དགོས་
ངེས་པའི་དུས་དེར་སྐྱེལ་མི་དཔའ་བོ་ལྟ་བུ་རང་སྣང་དག་པའི་ཞིང་མཆོག་ཡིད་ལ་བྱས་
ཏེ༑ དེར་འགྲོ་བའི་འདུན་པ་ཤུགས་དྲག་སྐད་ཅིག་མ་ཙམ་གྱིས་ཆོག་པ་འདི་རྗེས་སུ་
དྲན་ཏེ། ལུས་སེམས་ལམ་དུ་འཇོག་ཤེས་པ་ནི་ཅི་ནས་ཀྱང་གལ་ཆེ་ཞིང་། དེ་ཡང་གང་
དུ་འགྲོ་བའི་ཞིང་ནི་དབུས་སྟུག་པོ་བཀོད་པ་ན་ཐུགས་རྡོ་རྗེ་རྣམ་སྣང་། ཤར་མངོན་
དགའ་ན་སྐུ་རྡོ་རྗེ་མི་བསྐྱོད་རྒྱལ་པོ། ལྷོ་དཔལ་ལྡན་བརྩེགས་པ་ན་ཡོན་ཏན་རྡོ་རྗེ་
རིན་འབྱུང་། ནུབ་པདྨོ་བཀོད་པ་ན་གསུང་རྡོ་རྗེ་འོད་དཔག་མེད། བྱང་ལས་རབ་གྲུབ་
པ་ན་ཕྲིན་ལས་རྡོ་རྗེ་དོན་གྲུབ་ཡབ་ཡུམ་གྱིས་རང་རང་གི་འཁོར་ཚོགས་ལ་རྡོ་རྗེ་ཐེག་
པ་ལ་སོགས་པའི་ཆོས་ཆར་འབེབས། བདེ་སྐྱིད་ངོ་མཚར་ནི་སྤྲུལ་སྐུའི་དག་པའི་ཞིང་
མཆོག་བདེ་བ་ཅན་ལྟ་བུ་གྲངས་མེད་པས་མཚོན་མི་ནུས་པའི་ཁྱད་པར་ཅན་དེ་ལྟ་བུ་
མངོན་སུམ་དུ་བཞུགས་པ་ཡིན་ལ། དེར་འགྲོ་ཐབས་ནི། རིགས་གང་ལ་རང་ཉིད་
ལྷག་པར་མོས་ཤིང་དང་བ་དེ་ལ་ལས་འཕྲོ་བཟང་པོ་ཡོད་པའི་རྟགས་ཡིན་ཕྱིར་དེའམ། །
རྒྱལ་བ་རྣམས་ཀྱི་སྐུ་དང་ཞིང་བཀོད་ཐམས་ཅད་དབྱེར་མེད་དུ་མ་རོ་གཅིག་ཏུ་ཐག་
ཆོད་པའི་ངེས་ཤེས་ཡོད་ན་ཁྱད་པར་མེད་པས། ད་ནི་བདག་རང་སྣང་དག་པའི་ཞིང་
དེར་མདའ་འཕངས་པ་བཞིན་འགྲོ་བར་བྱ་ཡི། རྒྱལ་བ་རིགས་ལྔའི་ངོ་བོ་རྩ་བའི་བླ་
མ་རིན་པོ་ཆེས་ཉེ་རིང་དང་སྒྲིབ་ཐོགས་མེད་པའི་ཐུགས་རྗེའི་ལྕགས་ཀྱུས་ད་ལྟ་ཉིད་
དུ་དྲང་དུ་གསོལ་སྙམ་དུ་མོས་གུས་གདུང་ཤུགས་དྲག་པོ་བྱས་པ་ཙམ་གྱིས་རྨི་ལམ་སད་
པ་ལྟར་དག་པའི་ཞིང་དུ་སླེབ་ཚར་བ་ན་རྫུས་སྐྱེས་ཡེ་ཤེས་ཀྱི་ལུས་མཚན་དཔེ་ཡོད་
- 386 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
པར་གྱུར་ཏེ་སྟོན་འཁོར་དེ་དག་གི་ཞལ་མཇལ། ཆོས་ཐོས། དབང་ཐོབ། ལུང་བསྟན།
དབུགས་དབྱུང་གཟེངས་བསྟོད་དང་བཅས་ཏེ་རྟེན་དེ་ལས་ནང་དབྱིངས་གདོད་མའི་
ཀློང་དུ་འཚང་རྒྱ་བ་ཡིན་ལ། ཡང་ན་རིགས་ལྔའི་ཞི་དཀྱིལ་གྱི་སྟེང་དུ་རབ་འཇིགས་
དུར་ཁྲོད་ཆེན་པོ་མེ་རི་འབར་ན་ཁྱབ་བདག་རིགས་དྲུག་པ་ཁྲོ་བོའི་སྐུར་བཞེངས་པ་
སྟོན་པ་གཞོན་ནུ་དཔའ་བོ་སྟོབས་ལྡན་ཞེས་ཡེ་ཤེས་འཇིགས་བྱེད་ཆེན་པོ་འཁོར་རིག་
འཛིན་དཔའ་བོ་མཁའ་འགྲོའི་ཁྲོ་ཚོགས་དང་བཅས་ཏེ་སྦྱོར་སྒྲོལ་གྱི་ཐབས་ཆེན་གཙོ་
བོར་གྱུར་པའི་རྡོ་རྗེ་ཐེག་པ་བསམ་གྱིས་མི་ཁྱབ་པའི་ཆོས་ཆར་རབ་ཏུ་འབེབས་བཞིན་
པ་དེར་ད་ལྟ་འགྲོ་བར་བྱ་ཡི། བླ་མ་ཧེ་མ་རུ་ཀ་དཔལ་མཆོག་གིས་བདག་མྱུར་དུ་དྲོངས་
ཤིག་ཅེས་མོས་འདུན་དྲག་པོ་བྱས་པ་དང་ཆབས་གཅིག་ཏུ་ཡིད་ལུས་ཉིད་འོད་དམར་
གྱི་ཆོས་འབྱུང་གི་ནང་རླུང་སེམས་ཨ་ཡིག་དཀར་པོའི་རྣམ་པ་བཀྲ་ལམ་གྱིས་གསལ་
བཏབ་ལ་དེ་ཉིད་གློག་འཁྱུག་པ་ལྟར་སྐད་ཅིག་གིས་བླ་མ་དཔལ་ཆེན་པོའི་ཐུགས་ཀར་
སིབ་ཀྱིས་ཐིམ་ནས་དབྱེར་མེད་རོ་གཅིག་ཏུ་སངས་རྒྱས་པར་བསམ་ན་རྣམ་གྲོལ་མྱུར་
དུ་ཐོབ་པ་ཡིན་ལ། དེ་དག་ཀྱང་ཆོས་དང་བླ་མའི་བྱིན་རླབས་ཚད་མེད་པའི་མཐུ་དང་
ཆོས་ཉིད་རྣམ་པར་དག་ཅིང་བསམ་གྱིས་མི་ཁྱབ་པའི་བདེན་པ་ཆེན་པོའི་སྟོབས་ཀྱིས་
བསླུ་མེད་དུ་འགྲུབ་པ་ཁོ་ནའོ། །
གསུམ་པ་ནི། སྐབས་འདི་ཙམ་དུ་མ་ཟད་རྡོ་རྗེ་ཐེག་པའི་ལམ་གང་ཉམས་སུ་བླང་ཡང་
མེད་དུ་མི་རུང་བ་ལྟ་བུའི་ཆ་རྐྱེན་རྣམས་ཡིན་ཏེ། དེ་ཡང་བླ་མ་ལ་དད་མོས་ཆུང་ན་ལྟ་
སྣང་གི་ལམ་གཞན་གང་འབད་ཚད་དོན་དུ་འགྱུར་དཀའ་བས་རང་རང་གི་དྲིན་ཅན་
རྩ་བའི་བླ་མ་ལ་ཐེ་ཚོམ་གྱིས་སྐྱོན་རྟོག་དང་མཉམ་འགྲོགས་ཀྱིས་ཁྱད་གསོད་མི་བྱེད་
པ་སངས་རྒྱས་དངོས་མཐོང་གི་དག་སྣང་དང་ཡིད་ཆེས་རྐྱེན་གྱིས་མི་ལྡོག་པའི་དད་མོས་
དྲག་པོ་ངོ་ལྐོག་མེད་པ་རེ་བྱས་ན་སྔགས་ཀྱི་དངོས་གྲུབ་སོགས་ཇི་ལྟར་འདོད་པའི་དོན་
ཐམས་ཅད་གེགས་མེད་ལག་མཐིལ་དུ་ངང་གིས་མཆིས་པ་ཡིན་པས་སྔར་ནས་ད་བར་
ཡང་ཡང་བཤད་པ་བཞིན་དུ་ཉམས་སུ་བླང་ཞིང་གསོལ་བ་ཕུར་ཚུགས་སུ་འདེབས།
- 387-



ག་
ལྕེ་བཙུན་སྙིང་ཐིག་གན ད ་ལ་
སྡུག་བསྔལ་སྣ་ཚོགས་དང་དེའི་རྒྱུ་སྡིག་པ་མི་བཟད་པ་རྣམས་གང་ལས་འབྱུང་གཞི་
ལྟ་བུ་ཟག་བཅས་ཉེར་ལེན་གྱི་ཕུང་པོ་ལྔ་པོ་འདིས་ནོན་ཏེ་འདི་དང་འབྲེལ་ཐག་མ་
ཆོད་ན་སྡུག་བསྔལ་རྫོགས་ཤིང་ཟད་པའི་དུས་མེད་པའི་འཁོར་བ་འདིའི་རང་མཚངས་
ངན་པ་ལ་ཡང་ཡང་བསམ་སྟེ་རང་གཞན་ཐར་འདོད་ངེས་འབྱུང་གི་བློ་ཁྱད་པར་ཅན་
ཡང་ནས་ཡང་དུ་བསྒོམ། རང་དྲིན་གྱིས་བསྐྱངས་པའི་མར་གྱུར་མཁའ་མཉམ་གྱི་སེམས་
ཅན་ལས་ངན་པ་འདི་རྣམས་སྡུག་བསྔལ་ལ་འཇིགས་ནས་རྒྱབ་ཀྱིས་ཕྱོགས་ཤིང་ཡང་
དག་པའི་ལམ་དུ་འགྲོ་ཤེས་པ་ཕར་ཞོག ཅེ་རེ་བལྟས་བཞིན་དུ་ལོང་བ་མགོ་རྨོངས་
པ་ཐ་ཆད་པ་འདི་རྣམས་སྡུག་བསྔལ་རྒྱུ་འབྲས་ལས་གྲོལ་འདོད་སྙིང་རྗེ་དྲག་པོ་ཤས་
མི་བཟོད་པ་ཙམ་ཡང་ཡང་བསྒོམ་པ་ཉིད་ལམ་གྱི་རྩ་བར་བཟུང་། ངའི་བླ་མ་དང་ཆོས་
འདི་མ་གཏོགས་གཞན་རྣམས་དམན་ཏེ་མ་དག་པའོ་སྙམ་དུ་ལོག་རྟོག་ངན་པ་མི་གསོག་
པར་ཀུན་ལ་དད་གུས་དག་སྣང་ཁ་ཞེ་མེད་པའི་སྒོ་ནས་བླ་མ་དཀོན་མཆོག་སྤྱི་ལ་མོས་
གུས་ཀྱི་བློ་རྩལ་དུ་འདོན། ལྟ་སྣང་གི་ཆོས་དང་འཇིག་རྟེན་ཚེ་འདིའི་རྣམ་གཡེང་སྙིང་
པོ་མེད་ལ་གནོད་ཚབས་ཤིན་ཏུ་ཆེ་བ་རྣམས་ཆེ་བཞག་ཆུང་བསྒྱུར་བྱས་ཏེ་སྤྲོས་པ་
བཅད། དེ་ཡང་དང་པོ་འདི་བྱ་འདི་བྱེད་ཀྱི་བློ་ངན་ཤར་བ་ཉིད་ནང་དུ་བསྡུས་ཏེ་མ་
མཐའ་ཡང་ཅི་མི་སྙམ་པའི་ངང་ལ་ཁ་རོག་བསྡད་ན་སྤྲོས་པ་ཆལ་ཆོལ་ཤུགས་ཀྱིས་
ཆོད་པ་ཡིན། ཚོགས་དྲུག་གི་ཡུལ་སྣང་གཟུགས་སྒྲ་སོགས་བཟང་ངན་གང་ཤར་ཡང་
དེར་ཞེན་མེད་རང་གྲོལ་དུ་སྤྱད་ཤེས་པའི་སྒོ་ནས་ཡུལ་དྲུག་གི་བདུད་རྩི་མི་སྤང་ཞིང་
ལམ་གྲོགས་སུ་བསྟོན། སྣ་ནས་རྒྱུ་བའི་རླུང་རང་བབས་རྒྱ་ཡན་ནམ་བཏང་སྙོམས་
སུ་འཇོག་ལ་སོ་མཆུ་མི་བསྡམ་ཁ་ཧ་ཅང་མི་གདངས་བའི་བར་ནས་འཇམ་རླུང་ཡུད་
ཙམ་ཕྱིར་འཛིན་པ་ལ་བསླབ། བར་རླུང་བུམ་པ་ཅན་འཇམ་པོས་ལྟོ་བ་རན་ཙམ་ཐད་
ཀར་བརྒྱང་པ་ཡོན་ཏན་རིན་པོ་ཆེ་སྐྱེ་བའི་རླུང་སྦྱོར་ཅི་ནུས་སུ་འབད། ཕྱི་ནང་འོད་
གསལ་གྱི་འཆར་སྒོའམ་འཆར་ནུབ་ཀྱི་རྐྱེན་དབང་པོ་གཞན་ལས་གཙོ་ཆེ་བ་མིག་མི་
འགུལ་རྫི་མ་འཐབ་རྡེབ་མི་བྱེད་པར་སྟོང་པའི་དབྱིངས་སུ་ཅེ་རེ་འཇོག འདི་དུས་ནམ་
-388 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
མཁའ་སུམ་ཕྲུགས་ཀྱི་གནད་ཀྱང་ནམ་དྲན་གྱི་དུས་སུ་བྱ། དེ་དག་གི་རྩ་བ་རིག་པ་
རྗེན་སངས་བཅོས་མིན་གྱི་ངོ་བོ་འདི་སྒྲིམ་ལྷོད་ཚོད་ཟིན་གྱིས་མ་ཡེངས་མི་འཛིན་པར་
དུས་དང་རྒྱུན་དུ་འབྲལ་མེད་ཚུལ་གྱིས་སྐྱོང་། ཡར་མར་གྱི་ཚེས་བཅུ་དང་ཉ་སྟོང་བརྒྱད་
གསུམ་སོགས་ལ་ཅི་འབྱོར་བའི་སྒོ་ནས་ཚོགས་མཆོད་ཅི་ནུས་སུ་བྱ། དགེ་རྩ་གང་བྱས་
བཏང་སྙོམས་སུ་མ་ཤོར་བར་བསྟན་འགྲོའི་དོན་དུ་ཡོངས་སུ་བསྔོ་ཞིང་སྨོན་ལམ་རྣམ་
དག་རེས་མཚམས་སྦྱར་བ་རྣམས་གཅིག་ལས་གཅིག་ལྷག་ལྟ་བུ་ཤིན་ཏུ་གལ་པོ་ཆེ་
ཡིན་པས་ན་བདག་གཞན་ལེགས་སུ་འདོད་པའི་སྐལ་ལྡན་དག་གིས་དེ་བཞིན་དུ་འབད་
པར་བྱའོ། །སྙིང་ཐིག་གསང་མཆོག་རྒྱལ་པོའི་ཁྱད་ཆོས་དང་མན་ངག་གི་བྱེ་བྲག་ཟབ་
ཅིང་རྒྱ་ཆེ་མུ་མེད་པ་རྣམས་ལ་ཐོས་བསམ་དང་ལྟ་རྟོག་ལན་རེ་ཙམ་བྱེད་རྒྱུ་བྱུང་ན་དེ་
འདྲ་བསྐལ་པ་བརྒྱར་ཡང་རྙེད་པར་དཀའ་བའི་སྐལ་པ་བཟང་པོ་ཡིན་པས་རང་ཉིད་
ཆེ་འདོད་རྙེད་ཚོལ་དང་མཁས་པར་གྲགས་འདོད་སོགས་རྟོག་ངན་གྱིས་མ་བསླད་པའི་
སྒོ་ནས་བཀའ་གཏེར་གྱི་གཞུང་བཟང་སྤྱི་དང་ཁྱད་པར་གོང་དུ་བཤད་ཟིན་པ་ལྟར་མཛོད་
ཆེན་བདུན་དང་སྙིང་ཐིག་མ་བུ་མཁའ་འགྲོའི་གསང་མཛོད་མཚུངས་མཐའ་བྲལ་བ་
དག་ལ་བློ་རྩལ་ཅི་ཡོད་ཕྱུང་ནས་ལྟ་རྟོག་ཞིབ་མོ་ཡང་ཡང་བྱེད་ཅིང་། དེ་དུས་ཀྱི་ཁ་
ཅིག་ལྟར་རང་གི་གོ་ལོང་ཤེས་ལོང་མ་བྱུང་བར་ཆལ་ཆོལ་རེ་ཐོས་ཚད་དེ་མ་ཐག་ནས་
འུར་སྒྲོགས་བྱས་ཏེ་རླུང་ལ་མི་བསྐུར་བར་ཟབ་དོན་སྙིང་ལ་བཅང་། བཤད་ཚོད་རང་
གིས་བཟུང་ན་ཉེན་ཆུང་ཞིང་ཁེ་ཆེ་བ་ཡིན་མོད། བླུན་པོ་གྲགས་རྗེས་སུ་མི་འབྲང་
བར་མཁས་གྲུབ་ཚད་མའི་བླ་མ་དམ་པ་ཆོས་རྒྱུས་དང་ཕན་སེམས་ཅན་གང་ན་སུ་བཞུགས་
པའི་ཞལ་ནས་མཉན་པ་རྣམས་ཀྱང་ཅི་སྲིད་འཚོ་བའི་བར་དུ་ཡལ་བར་མི་འདོར་བ་
ཞིག་མ་བྱས་ན། ཕྱོགས་ཞེན་རང་བཟོ་རེས་ནི་གསང་བ་ཟབ་མོའི་གཏིང་རྙེད་པ་མིན་
པས་ཆོས་གང་ལ་ཡང་སྐུར་པ་མི་འདེབས་ཤིང་རང་ལུགས་ལ་ནན་གྱིས་སྦྱོང་བརྩོན་
བྱ་བ་ནི་སྲིད་ཞིའི་ལེགས་ཚོགས་ཐམས་ཅད་ཀྱི་རྩ་བ་ཡིན་ནོ། ། ད་
ད་ནི་ལམ་དེ་ལྟར་ཉམས་འོག་ཏུ་ཆུད་པ་རྣམས་མཐར་ཐུག་གི་འབྲས་བུ་རྫོགས་པའི་
389-



ཚེ ར ལ མ ལྕེ་བཙུན་སྙིང་ཐིག་ རིས་ཚུལ་བའོ། །
སངས་རྒྱས་ཀྱི་གོ་འཕང་ཆེན་པོ་རང་གནས་མངོན་དུ་གྱུར་པའི་དུས་མཚམས་བཤད་
པར་བྱ་སྟེ། སྤྱིར་ཉེ་ལམ་རྡོ་རྗེ་ཐེག་པས་མི་ཚེ་གཅིག་གིས་འགྲུབ་པ་སོགས་ལས་ཁྱད་
པར་དུ་གྱུར་པ། ཐ་ན་མི་ལོ་བཅུ་གཉིས། འབྲིང་ན་མི་ལོ་གསུམ། རབ་ཀྱིས་ཟླ་བ་
དྲུག་གིས་འཚང་རྒྱ་བ་བསྟན་ལ། དེ་ཡང་ཚེ་སྔོན་དང་ད་ལྟའི་སྦྱོང་བརྩོན་རབ་འབྲིང་
ལ་རག་ལས་པ་ཡིན་ཞིང་། དངོས་འབྲས་ནི་རྫོགས་པའི་སངས་རྒྱས་ཀྱི་སྐུ་གཉིས་མཆོག་
དམ་པའོ། །དེ་རྣམས་ཀྱིས་དུམ་བུ་གསུམ་གྱིས་བསྡུས་པའི་སྨིན་གྲོལ་གྱི་མྱུར་ལམ་
ཚང་ལ་མ་ནོར་བ་བཤད་ཟིན་ཏེ་རྟོགས་བརྗོད་རྡོ་རྗེའི་གླུ་ནི་ལྕེ་བཙུན་གྱིས་ཆེད་དུ་བརྗོད་
པ་སྟེ། ཨེ་མ་སྨོན་པ་སེང་དབང་ང་༔ ཞེས་སོགས་དང་། སྐལ་ལྡན་རྣམས་ལ་གཏད་
རྒྱ་མཛད་པ་ཡང་འདའ་ཀའི་རྡོ་རྗེའི་ཚིག་རྫོགས་ཆེན་གྱི་ཁོག་སྙིང་ལིང་གིས་ཕྱུང་སྟེ་
ལག་མཐིལ་དུ་དངོས་སུ་བཞག་པ་འདིའི་ཚིག་གི་ཐ་མ་དུས་ཀྱི་མཐའ་ནས་མཐར་སྣོད་
ལྡན་གྱི་ངོ་སྐལ་དུ་སྣང་བ་དང༌། དེའི་མཐུས་འདི་དང་སུ་འཕྲད་རྣམས་རིང་པོར་མི་
ཐོགས་ཏེ་མྱུར་དུ་འཕོ་ཆེན་ཡེ་ཤེས་རྡོ་རྗེའི་སྐུ་བླ་མ་དང་མཉམ་པར་འབྱུང་བའི་སྨོན་
ལམ་བཟང་པོ་རྡོ་རྗེའི་བདེན་ཚིག་དངོས་སུ་གནང་བའོ། །
རྩ་བའི་ས་བཅད་གསུམ་པ་ཡེ་ཤེས་ཀྱི་མཁའ་འགྲོའི་རྗེ་མོ་དཔལ་གྱི་བློ་གྲོས་མའི་ཞལ་
གདམས་རྡོ་རྗེའི་ཚིག་གིས་མཐའ་བརྒྱན་པ་ནི། དབང་དུས་སུ་ངོ་སྤྲོད་ཀྱི་ཚུལ་དུ་
གདམས་པ་དང་། ཁྲིད་ཀྱི་དུས་སུ་ས་བཅད་མདོ་ཆིངས་བྱས་ཏེ་མ་ནོར་བར་བཀྲལ་
པ་དང༌། ཉམས་སུ་བླང་དུས་འཆང་པས་བཏགས་གྲོལ་མཆོག་ཏུ་གྱུར་པ་དང༌། དཔེ་
རྒྱུན་མཐོང་ན་ཡང་ཉམས་ཀྱི་བབ་འབྱུང་བས་མཐོང་གྲོལ་ཆེན་མོ་དངོས་དང་། ཚིག་
དོན་སྣ་རེ་ཡིད་ལ་འཆང་བ་དང་དཔེ་ཆ་ལག་ཏུ་འཆང་ནའང་དེས་མྱུར་དུ་གྲོལ་བས་
དྲན་གྲོལ་དང་རེག་གྲོལ་དུ་དོན་གྱིས་གྲུབ་ལ། ཚུལ་བཞིན་དུ་སུས་བསྒོམས་ཀྱང་དེ་
ནི་སྔ་མ་དག་ལས་ཀྱང་ཆེས་མྱུར་དུ་གྲོལ་བ་སྨོས་ཅི་དགོས་པས་ཡོན་ཏན་བླ་ན་མེད་
པ་དེ་ལྟ་བུ་དང་ལྡན་པ་ཡིན་པའི་ཕྱིར་ནི་ཉུང་ཟབ་གནད་འདྲིལ་གྱི་ཆོས་འདི་ནི་སྙིང་
ཐིག་ཉམས་སུ་ལེན་ཚུལ་གཞན་ལས་སྟབས་བདེ་ཞིང་ཚིག་དོན་ཤིན་ཏུ་གསལ་བ་ཆོས་
- 390 -



ལྕེ་བཙུན་ཆེན་པོའི་བི་མ་ལའི་ཟབ་ཏིག་གི་བཤད་ཁྲིད་སྙིང་པའི་བཅུད་དྲིལ་ཡེ་ཤེས་ཐིག་ལེ།
ཚུལ་གཞན་དང་མ་འདྲེས་ཤིང་ཡོད་དགོས་ཚད་ཁ་ཚང་ལ་ཉམས་འོག་ཏུ་མི་ཆུད་པའི་
ཚིག་གི་སྤྲོས་པ་དང་བྲལ་བ་སོགས་ཁྱད་འཕགས་ཤིག་ཡིན་པ་ནི་མཁས་གྲུབ་བྱེ་བ་
དུ་མས་གཟིགས་ཡེར་པ་ལྟ་བུ་དོན་ལ་གནས་པ་ཉིད་དོ། །དེ་ཡང་དམ་པ་གོང་མ་གཞན་
དག་གིས་ནི་ཆོས་ཟབ་མོ་ཐུགས་རྩིས་ཧ་ཅང་ཆེ་བས་ལོས་ཡིན། འདི་ལ་བཟོ་བཅོས་
འཕྲི་སྣོན་གྱིས་བསླད་མཁན་རྣམས་དང་ལྟ་རྟོག་རང་གར་བྱེད་མཁན་ཚུན་ཆོད་ཀྱི་ཚེ་
སྲོག་མྱུར་དུ་ཆོད་སོགས་དམོད་ངན་སྐྲག་ཐུབ་པ་རེ་མཛད་པ་དང་། ལྷ་སྲུང་བཙན་པ་
རེ་ལ་གཉེར་གཏད་དམ་བཞག་མཛད་འདུག་པ་མཐོང་མོད། དེ་འདྲ་ཞིག་ཡིན་ན་མ་
བྲིས་ཀྱང་ལོས་ཆོག་སྙམ། ངས་ནི་སྤེལ་ཆོག་ནས་བྲིས་པ་ཡིན་པས་ན་རང་རང་གིས་
ཉམས་ལེན་རེ་མཛད་པ་དང་། གཞན་དག་མོས་ལྡན་ལ་སྤེལ་ཞིང་འབྲེལ་འཇོག་ཅི་
ནུས་རེ་བྱས་ན་ད་ལྟ་དུས་བབས་ཀྱི་ཆོས་རེད་པས་ངན་འབྲེལ་ཚུན་ཆོད་ལའང་དོན་འབྲས་
གཏན་ནས་མེད་པ་ནི་ག་ལ་ཡིན། ཕན་ཐོགས་རུང་གནོད་ནི་གང་ཡང་མི་སྐྱེལ་ཐག་
ཆོད་ཡིན་པས་དེ་བཞིན་དུ་ཐུགས་བཞག་མཛད་པ་ཅི་ནས་ཀྱང་ཞུའོ། །ཞེས་བསླུ་མེད་
རྡོ་རྗེའི་བཀའ་གསང་བདེན་ཚིག་བཙན་པོས་སྐྱེ་འགྲོ་ཡོངས་ལ་ལྷུག་པར་གནང་བ་ལྟ་
བུའི་བཀའ་དྲིན་ཆེན་པོ་གཞན་འགྲན་བྲལ་བའང་ལེགས་པར་ཐོབ་བྱུང་བ་ལགས་སོ། །
འདི་ལྟར་ཐེག་དགུའི་རྩེ་རྒྱལ་རྫོགས་ཆེན་ཡང་གསང་བླ་མེད་ཀྱི་དགོངས་དོན་ལྷ་
ལམ་ཡངས་པོར་རྗེ་ཀུན་མཁྱེན་བླ་མ་རྡོ་རྗེ་འཆང་ཆེན་པོའི་རིག་རྩལ་ཁྱུང་ཆེན་རྒྱལ་
པོས་གཤོག་འགྲོས་ཟུར་བསྟན་ཙམ་བསྒྱུར་བའི་ཤུལ་ལམ་ཆེན་པོར་རང་འདྲའི་བློ་མིག་
ཕྱེ་མ་ལེབ་ལྟ་བུའི་གཤོག་ལྷབ་ཅི་ཙམ་བྱས་ཀྱང་ཕྱོགས་ཙམ་ཡང་མཚོན་མི་ནུས་པ་གཞིར་
བཅས་པས་ཉེས་ཚོགས་ཅི་མཆིས་བརྩེ་ཆེན་ཐུགས་ཀྱིས་དགོངས་ཏེ་བཟོད་པར་བཞེས་
ཤིང་དགེ་བས་འདི་བཟུང་བྱང་ཆུབ་བར་དུ་ནམ་ཡང་འབྲལ་མེད་རྗེས་སུ་འཛིན་པའི་
རྒྱུར་གྱུར་ཅིག ཅེས་པ་འདི་ཡང་རྗེའི་བཀའ་སློབ་མཁས་དབང་དུ་མའི་གྲལ་མཐའ་
པ་གཏེར་མིང་ལས་རབ་གླིང་བས་གསུང་ཟབ་སྔ་ཕྱིའི་འགག་དོན་གང་ཤེས་ཟིན་བྲིས་
སུ་བཏབ་པ་ཡོངས་སུ་དགེ་བར་གྱུར་ཅིག ། །
• 39] -



འདུག་ལ་། ལོ་
རྩི ས་འཕྲུལ་པ་གཡུ་ཚ་པད་ཁོ།
ཁྱོད་སྤྱི་དང་
1:| དཔེ་སྒྲིག་པ་སྨིན་ཐང་ཕུར་བ།
ཁྱི
། ༡༢
༄༅།།ནམསར།
ཚེའི་
55
༼ ལ་ལ་ན །
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།། དེ
- 392-



གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོ།



༄༅། །སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ། །
དེ་འཛིན་བྱེད་པ་སྨྲ་བྱེད་དང༌། ། །
སྒྲུབ་པར་བྱེད་པ་ཁོ་ན་ཡིན། །
